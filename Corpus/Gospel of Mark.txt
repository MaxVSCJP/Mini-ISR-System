ወንጌለ ዘማርቆስ
ወንጌል ቅዱስ ዘእግዚእነ ወአምላክነ ወመድኅኒነ ኢየሱስ ክርስቶስ ብሥራተ ማርቆስ ወንጌላዊ አሐዱ እምሰብዓ ወክል ኤቱ አርድእት 
ምዕራፍ ፩
በእንተ ስብከተ ዮሐንስ 
፩ ቀዳማዊ ለወንጌለ እግዚእነ ኢየሱስ ክርስቶስ ወልደ እግዚአብሔር ፪ ሕያው። በከመ ጽሑፍ ውስተ መጻሕፍት ነቢያት «ናሁ አነ እፌኑ መልአክ የ ቅድመ ገጽከ ዘይጸይሕ ፫ ፍኖተከ። ቃለ ዐዋዲ ዘይሰብክ በገዳም ወይብል ጺሑአ ፍኖተ እግዚአብሔር ወዐርዩ መጽያሕቶ።» ፬ ወሀሎ ዮሐንስ ያጠምቅ በገዳም ወይሰብክ ጥምቀተ ለንስሓ ወለኅ ፭ ድገተ ኅጢአት ወየሐውሩ ኅቤሁ ኵሉ ሰብአ ይሁዳ ወኢየሩሳሌም ወያጠምቆሙ ለኵሎሙ በፈለገ ዮርዳኖስ እንዘ ይትአመኑ ኅጢአ ፮ ቶሙ። ወልብሱ ለዮሐንስ ፀጕረ ገመል ወቅናቱ ዘአዲም ውስተ ሐቌሁ ወሲሳዩ አንበጣ ወመዓረ ፯ ፀደና። ወሰበከ ወይቤ ይመጽእ እምድኅሬየ ዘይጸንዕ እምኔየ ዘኢይደልወኒ እድንን ወእፍታሕ ቶታነ አሣእኒሁ እምእገሪሁ። ወአንሰ አጠ ፰ ምቀክሙ በማይ ወውእቱሰ ያጠምቀክሙ በመንፈስ ቅዱስ። 
በእንተ ጥምቀቱ ወተመክሮቱ ለእግዚእ ኢየሱስ
ወይእተ አሚረ መጽአ እግዚእ ፱ ኢየሱስ እምናዝሬት ዘገሊላ ወአጥመቆ ዮሐንስ በፈለገ ዮርዳኖስ። ወወፂኦ እማይ ርእየ ተሰጥቀ ሰማይ ፲ ወወረደ መንፈስ ቅዱስ ከመ ርግብ ወነበረ ዲቤሁ። ወመጽአ ቃል እም ፲፩ ሰማይ ዘይብል አንተ ውእቱ ወልድየ ዘአፈቅር ወኪያከ ሠመርኩ። ወአውፅኦ መንፈስ ሶቤሃ ገዳመ። ፲፪ ወአርብዓ ሌሊተ ወያሜክሮ መዓልተ ፲፫ ወአርብዓ ሌሊተ ወያሜክሮ ሰይጣን ወነበረ ምስለ አራዊት ወይትለአክዎ መላእክት።
		ዘከመ ሰበከ እግዚእ
		ኢየሱስ ወኅረየ ሐዋርያተ 
ወእምድኅረ አኅዝዎ ወሞት ፲፬ ሕዎ ለዮሐንስ መጽአ እግዚእ ኢየሱስ ገሊላ ወሰበከ ወንጌለ መን ፲፭ ግሥተ እግዚአብሔር። ወይቤ በጽሐ ጊዜሁ ወቀርበት መንግሥተ ሰማያት ነስሑ ወእመኑ በወ ፲፮ ንጌል። ወእንዘ የኅልፍ መንገለ ባሕረ ገሊላ ረከቦሙ ለስምዖን ወለእንድርያስ እኁሁ እንዘ ያሤግሩ ውስተ ባሕር እስመ መሠግራነ ፲፯ ዓሣ እሙንቱ። ወይቤሎሙ እግዚእ ኢየሱስ ንዑ ትልዉኒ ወእሬስ ፲፰ የክሙ መሠግራነ ሰብእ። ወኀደጉ መሣግሪሆሙ ወተለውዎ ሶቤሃ። ፲፱ ወኅሊፎ እምህየ ሕቀ ረከቦሙ ለያዕቆብ ወለዮሐንስ እኁሁ ደቂቀ ዘብዴዎስ ወለሊሁኒ ምስሌሆሙ ውስተ ሐመር እንዘ ያስተሣንዩ ፳ መሣግሪሆሙ። ወጸውዖሙ በጊዜሃ ወኀደጉ ዘብዴዎስሃ አባሆሙ ምስለ ዐሳቡ ውስተ ሐመር ወሖሩ ፳፩ ወተለውዎ። ወሖሩ ቅፍርናሆም ወቦአ በሰንበት ምኵራበ ወአኅዘ ፳፪ ይምሀሮሙ። ወአንከሩ ምህሮቶ እስመ ከመ መኰንን ይሜህሮሙ ወአኮ ከመ ጸሐቶሙ።
			በእንተ ዘጋኔን 
፳፫ ወሀሎ ብእሲ ዘጋኔን ውስተ ምኵ ፳፬ ራብ ወዐውየወ ወይቤ። ምንት ብየ ምስሌከ ኢየሱስ ናዝራዊ መጻእከኑ ታጥፍኣነ አአምረከ ከመ አንተ ቅዱስ ለእግዚአብሔር። ወገሠጾ ፳፭ እግዚእ ኢየሱስ ወይቤሎ ተፈፀም ወፃእ እምኔሁ። ወአስተራገፆ ፳፮ ውእቱ ጋኔን እኩይ ወዐውየወ በዐቢይ ቃል ወወፅአ እኔሁ። ወደንገፁ ኵሎሙ ወይቤሉ በበ ፳፯ ይናቲሆሙ ምንትኑ ዝንቱ ትምህርት ሐዲስ እስመ በትእዛዝ ይኤዝዞሙ ለአጋንንት ርኩሳን ወይትኤዘዙ ሎቱ ወተሰምዐ ነገሩ ፳፰ ውስተ ኵሉ በሓውርተ ገሊላ።
			በእንተ ሐማተ ጴጥሮስ
ወወፂኦ እምኵራብ ቦአ ቤተ ፳፱ ስምዖን ወምስሌሁ እንድርያስ ወያዕቆብ ወዮሐንስ። ወሐማቱ ለስም ፴ ዖን ትፈፅን ወነገርዎ በእንቲኣሃ። ወቀርበ ኅቤሃ ወአኅዛ እዴሃ ወአን ፴፩ ሥኣ ወኅደጋ ፈፀንታ ሶቤሃ ወተንሥአተ ወተልእከቶሙ። 
		ዘከመ ፈወሰ ብዙኃነ ድዉያነ
ወመስዮ ጊዜ የዐርብ ፀሐይ ፴፪ አምጽኡ ኅቤሁ ኵሎ ድዉያነ ወእለሂ አጋንንት። ወተጋብኡ ፴፫ ኅቤሁ ኵሉ ሀገር ኅበ አንቀጽ። ወፈወሶሙ ለብዙኃን ድዉያን ወሕሙማን ወአውፅኦሙ ለብዙኃን አጋንንት ወኢያብሖሙ ይንብቡ እስመ የአምርዎ ከመ ውእቱ ፴፭ ክርስቶስ። ወበጽባሕ ተንሥአ ወአሌለየ ጥቀ ወወፂኦ ሖረ ሐቅለ ፴፮ ወጸለየ በህየ። ወዴገንዎ ስምዖን ፴፯ ወእለ ምስሌሁ። ወሶበ ረከብዎ ይቤልዎ እንጋ ኵሉ ሕዝብ የኅ ፴፰ ሥሡከ። ወይቤሎሙ ተንሥኡ ንሑር ካልኣተኒ አህጉረ ከመ በህየኒ እስብክ እስመ እንበይነ ፴፱ ዝንቱ ግብር መጻእኩ። ወሖረ ወሰበከ በምኵራባቲሆሙ በኵሉ ገሊላ ወያወፅእ አጋንንተ።
			በእንተ ዘለምጽ
፵ ወመጽአ ኅቤሁ ዘለምጽ ወአስተብረከ ወአስተብቍዖ ወይቤሎ እግዚኦ እስመ ፈቀድከ ትክል አንጽ ፵፩ ሖትየ። ወምሕሮ እግዚእ ኢየሱስ ወሰፍሐ እዴሁ ወገሠሦ ወይቤሎ ፵፪ እፈቅድ ንጻሕ። ወዘንተ ብሂሎ ፵፫ ሐይወ ለምጹ ሶቤሃ። ወገሠጾ ወፈ ፵፬ ነዎ፤ ወይቤሎ ዑቅ ኢትንግር ወኢለመኑሂ ወሑር ወአፍትን ርእስከ ለካህን ወአብእ መባአከ በእንተ ዘነጻሕከ በከመ አዘዘ ሙሴ ከመ ይኩን ስምዐ ላዕሌሆሙ። ፵፭ ወወፂኦ አኅዘ ይስብክ ወይንግር ብዙኅ እስከ ያነክሩ ኵሉ ሀገር ወስእነ በዊአ ሀገር ክሡተ አላ አፍኣ ገዳመ ይነብር ወይመጽኡ ኅቤሁ እምኵለሄ።
			ምዕራፍ ፪
ወአምጽኡ ካዕበ ሀገር ቅፍርናሆም ፩ ወጐንደድየ ሕቀ ስምዑ ሰብእ ዜናሁ ከመ ሀሎ ውስተ ቤት። ወተጋብኡ ኅቤሁ ብዙኃን ሰብእ ፪ እስከ ኢያገምሮሙ መካን ወኢ ኅበ ኆኅት ወኮነ ይነግሮሙ ቃሎ ለእለ መጽኡ ኅቤሁ።
			በእንተ መፃጕዕ 
ወአምጽኡ ኅቤሁ ድዉየ መፃ ፫ ጕዐ ወይጸውርዎ በዕራት አርባዕቱ ዕደው። ወሶበ ስእኑ አብኦቶ ፬ ኅቤሁ እስመ ጽፉቅ ሰብእ ኅበ ሀሎ እግዚእ ኢየሱስ ዐርጉ ናሕሰ ወነሠቱ ጠፈረ ወአውረድዎ ምስለ ዐራቱ ዘዲቤሁ ይሰክብ ውእቱ መፃጕዕ። ወርእዮ እግዚእ ኢየሱስ ፭ ሃይማኖቶሙ ይቤሎ ለውእቱ መፃጕዕ ወልድየ ተኅድገ ለከ ኅጢአትከ። ወሀለዉ ህየ ጸሐፍት ይነ ፮ ብሩ ወኀለዩ በልቦሙ። ወይቤሉ ፯ ምንትኑ ዝ ዘከመዝ ይነብብ ፅርፈተ ወመኑ ይክል ኅዲገ ኅጢአት ዘእንበለ አሐዱ እግዚአብሔር። ወአእመሮሙ እግዚእ ኢየ ፰ ሱስ በመንፈሱ ከመ ከመዝ ይኄ ልዩ ወይቤሎሙ ለምንት ከመዝ ፱ ትኄልዩ በልብክሙ። ምንት ይቀልል እምብሂሎቱ ለዝ መፃጕዕ ብሂሎቱ ተንሥእ ወንሣእ ዐራ ፲ ተከ ወሑር በእገሪከ። ከመ ታእምሩ ከመ ብዉሕ ሎቱ ለወልደ ዕጓለ እመሕያው ይኅድግ ኅጢአተ ፲፩ በዲበ ምድር። ወካዕበ ይቤሎ ለውእቱ ድዉይ ለከ እብለከ ተንሥእ ወአንሣእ ዐራተከ ወእቱ ቤተከ። ፲፪ ወተንሥአ ሶቤሃ ወነሥአ ዐራቶ ወወፅአ በቅድመ ኵሉ ሰብእ ወደ ገንፁ ኵሎሙ ወአእኰትዎ ለእግዚአብሔር ወይቤሎ ግሙራ ኢር ፲፫ ኢነ ዘከመዝ። ወእምዝ ሖረ እግዚእ ኢየሱስ ካዕበ መንገለ ጽንፈ ባሕር ወሖሩ ኅቤሁ ኵሉ ሕዝብ ወመሀሮሙ።
			በእንተ ሌዊ መጸብሓዊ
፲፬ ወኅሊፎ እምህየ ርእዮ ለሌዊ ወልደ እልፍዮስ እንዘ ይነብር ኅበ ምጽባሕ ወይቤሎ ትልወኒ ወተን ፲፭ ሥአ ወተለዎ። ወእምዝ መስሐ በቤቱ እግዚእ ኢየሱስ ወብዙኃን ኃጥ አን ወመጸብሓን ፈረቁ ምስለ እግዚእ ኢየሱስ ወአርዳኢሁ ወብዙኃን እሙንቱ እለ ተለውዎ። ፲፮ ወጸሐፍት ወፈሪሳውያን ርእዮሙ ከመ ይብልዕ ወይሰቲ ምስለ ኃጥኣን ወመጻብሓን ይቤልዎሙ ለአርዳኢሁ ለምንት ይበልዕ ወይሰቲ ሊቅክሙ ምስለ ኃጥኣን ወመጸብሓን። ወሰሚዖ እግዚእ ኢየሱስ ይቤ ፲፯ ሎሙ ሕሙማን ይፈቅድዎ ለዐቃቤ ሥራይ ወአኮ ጥዑያን ኃጥኣነ እጸውዕ መጻእኩ ወአኮ ጻድቃነ።
			በእንተ ጾም።
ወአርዳኢሁሰ ለዮሐንስ ወእለሂ ፲፰ ፈሪሳውያን ይጸውሙ ወመጽኡ ወይቤልዎ አርዳኢሁ ለዮሐንስ ወአርዳኢሆሙ ለፈሪሳውያን ይጸውሙ ወአርዳኢከሰ በእፎ ኢይጸውሙ። ወይቤሎሙ እግዚእ ኢየሱስ ይክ ፲፱ ሉኑ ደቂቁ ለመርዓዊ ጸዊመ አምጣነ ሀሎ መርዓዊ ምስሌሆሙ። ወባሕቱ ይበጽሕ መዋዕል አመ ፳ ይነሥእዎ ለመርዓዊ እምኔሆሙ። ወአልቦ ፳፩ ዘይጠብቅ ግምደ ድርግሐ ውስተ ሥጠተ ልብስ ብሉይ ወእመአኮሰ ያነቅዖ ጥቅበቱ ሐዲስ ለብሉይ ወያዐብዮ ለሥጠቱ። ወአልቦ ዘይወዲ ፳፪ ወይነ ሐዲስ ውስተ ዝቅ ብሉይ እስመ ያነቅዖ ወይን ሐዲስ ለዝቅ ብሉይ ወወይኑሂ ይትከዐው ወዝቁሂ ይትኅጐል ወለወይንሰ ሐዲስ ውስተ ዝቅ ሐዲስ ይወድይዎ።
			በእንተ ሰንበት
ወእምዝ ካዕበ ወፈረ እግዚእ ፳፫ ኢየሱስ በሰንበት እንተ ገራውህ ወአርዳኢሁኒ ምስሌሁ ወአኅዙ ይምሐዉ ሰዊተ ወይጺሑ ሎቱ ፳፬ ፍኖተ። ወይቤልዎ ፈሪሳውያን ርኢ ዘይገብሩ አርዳኢከ ዘኢይከ ፳፭ ውን ገቢረ በሰንበት። ወይቤሎሙ እግዚእ ኢየሱስ ግሙራ ኢያን በብክሙኑ ዘገብረ ዳዊት አመ ርኅበ ውእቱኒ ወእለሂ ምስሌሁ። ፳፮ ዘከመ ቦአ ቤተ እግዚአብሔር እንዘ አብያታር ሊቀ ካህናት ወበልዐ ኅብስተ መሥዋዕት ዚይከውኖ ለበሊዕ ዘእንበለ ለካህናት ለባሕቲቶሙ ወወሀቦሙ ለእለ ፳፯ ምስሌሁ። ወይቤሎሙ ስንበትሰ በእንተ ሰብእ ተፈጥረት ወአኮ ፳፰ ሰብእ በእንተ ሰንበት። ወወልደ ዕጓለ እመሕያው ውእቱ እግዚኣ ለሰንበት።
			ምዕራፍ ፫
			ዘከመ ፈወሶ
			ለዘየብሰት እዴሁ
፩ ወቦአ ካዕበ ምኵራበ በሰንበት ወሀሎ ህየ ብእሲ ዘየብሰት እዴሁ። ፪ ወይትዐቀብዎ ለእመ ይፌውሶ በሰንበት ከመ ያስተዋድይዎ። ፫ ወይቤሎ ለውእቱ ብእሲ ዘፅውስት እዴሁ ተንሥእ ወቁም ማእ ፬ ከለ። ወይቤሎሙ ይከውንኑ በሰንበት ገቢረ ሠናይ አው ገቢረ እኩይ አሕይዎ ነፍስኑ፥ ወሚመ ቀቲል ወአርመሙ። ወነጾሮሙ ፭ እግዚእ ኢየሱስ እንዘ ይትመዐዕ ወይቴክዝ በእንተ ዑረት ልቦሙ ወይቤሎሙ ለውእቱ ብእሲ ስፋሕ እዴከ ወሰፍሐ እዴሁ ወሐይወት ወኮነት ከመ ካልእታ። ወወፂኦሙ ፮ ፈሪሳውያን ምስለ ሰብእ ሄሮድስ ተማከሩ ከመ ይቅትልዎ።
			በእንተ ካልኣን ተአምራት
ወተግኅሠ እግዚእ ኢየሱስ ምስለ ፯ አርዳኢሁ መንገለ ባሕር ወተለውዎ ብዙኃን ጥቀ እምገሊላ ወእምይሁዳ። ወእምኢየሩሳሌም ወእ ፰ ምኤዶምያስ ወእማዕዶተ ዮርዳኖስ ወእምጢሮስ ወእምሲዶና ወብዙኃን ጥቀ መጽኡ ኅቤሁ ሰሚዖሙ ኵሎ ዘገብረ። ወይቤሎሙ ፱ ለአርዳኢሁ ያጽንሑ ሎቱ ሐመረ ከመ ኢይትጋፍዕዎ ሰብእ። እስመ ፲ ለብዙኃን አሕየዎሙ ወኮኑ ይት ጋፍዕዎ እስከ ይወድቁ ዲቤሁ ወያስተበቍዕዎ ከመ ይግሥሥዎ ኵሎሙ ሕሙማን። ወእለሂ እኁ ፲፩ ዛነ አጋንንት ርኩሳን እምከመ ርእይዎ ይሰግዱ ሎቱ ወይጸርሑ እንዘ ይብሉ አንተ ውእቱ ወልደ እግዚአብሔር። ወብዙኅ ይጌሥ ፲፪ ጾሙ ከመ ገሃደ ኢይረስይዎ። በእንተ ኅርየቶሙ ለሐዋርያት ፲፫ ወዐርገ ደብረ ወጸውዐ እለ ፈቀደ ፲፬ ወሖሩ ኅቤሁ። ወኅረየ ዐሠርተ ወክልኤተ ወሰመዮሙ ሐዋርያተ ወረሰዮሙ ከመ የሀልዉ ድው ፲፮ ያነ። ወሰመዮሙ በበ አስማቲሆሙ ወሰመዮ ለስምዖን ጴጥሮስ። ፲፯ ወለያዕቆብ ወልደ ዘብዴዎስ ወለዮሐንስ እኁሁ ሰመዮሙ ቦአኔ ርጌስ ደቂቀ ነጐድጓድ ብሂል። ፲፰ ወእንድርያስ ወፊልጶስ ወበርተሎሜዎስ  ወማቴዎስ ወቶማስ ወያዕቆብ ወልደ እልፍዮስ ወታዴዎስ ፲፱ ወስምዖን ቀነናዊ። ወይሁዳ አስ ፳ ቆሮታዊ ዘአግብኦ። ወበዊኦ ቤተ መጽኡ ካዕበ አሕዛብ ብዙኃን እስከ ኢያበውሕዎ ይብላዕ እክለ።
			በእንተ ዘይቤልዎ በብዔል 
			ዜቡል ያወፅእ አጋንንተ
፳፩ ወሰሚዖሙ አዝማዲሁ መጽኡ የአኅዝዎ እስመ ስሕወ ልብ ይቤል ፳፪ ዎሙ። ወጸሐፍትኒ እለ ወረዱ እምኢየሩሳሌም ይቤሉ ብዔል ዜቡል አኅዞ ወበመልአኮሙ ለአጋንንት ፳፫ ያወፅኦሙ ለአጋንንት። ወጸውዖሙ እግዚእ ኢየሱስ ወመሰለ ሎሙ ወይቤሎሙ እፎ ይክል ሰይጣን ለሰ ፳፬ ይጣን አውፅኦቶ። ወመንግሥትኒ ዘበበይናቲሃ ትትናፈቅ ኢትቀውም ይእቲ መንግሥት። ወእመኒ ቤት ፳፭ ተናፈቀት በበይናቲሃ ኢትቀውም ይእቲ ቤት። ወሰይጣንሂ ለእመ ፳፮ ተንሥአ በበይናቲሁ ወተናፈቀ ኢይቀውም አላ ማኅለቅተ ይረክብ። ወአልቦ ዘይክል በቂአ ቤተ ኅያል ፳፯ ወበርብሮተ ንዋዩ ለእመ ኢቀደመ አሲሮቶ ለኅያል ወእምዝ ይብረብር ቤቶ። አማን እብለክሙ ኵሉ ኅጢ ፳፰ አት ወፅርፈት ይትኅደግ ለዕጓለ እመሕያው።ው እዘሰ ፀረፈ ዲበ መን ፳፱ ፈስ ቅዱስ ኢይትኅደግ ሎቱ ለዓለም ወይትኴነን በደይን ለዝሉፉ። እስመ ይቤሉ ጋኔን ርኩስ አኅዞ። ፴ ወመጽኡ እሙ ወአኅዊሁ ወቆሙ ፴፩ አፍኣ ወለአኩ ኅቤሁ ይጸውዕዎ። ወይነብሩ ሰብእ ብዙኃን ምስሌሁ ፴፪ ወይቤልዎ ነዮሙ እምከኒ ወአኅዊከነ አፍኣ ይቀውሙ ወየኅሥሡከ። ወአውሥአ ወይቤሎሙ መኑ ፴፫ ይእቲ እምየ ወእለ መኑ እሙንቱ አኅወየ። ወነጸሮ ለእለ ይነብሩ ፴፬ ዐውዶ ወይቤ ነዮሙ እምየኒ ወአኅውየኒ። እስመ ኵሉ ዘይገብር ፴፭ ፈቃዶ ለእግዚአብሔር ውእቱ እኁየኒ ወእኅትየኒ ወእምየኒ።
			ምዕራፍ ፬
ወአኅዘ ካዕበ ይምሀሮሙ ለአሕ ፩ አሕዛብ እንተ መንገለ ባሕር ወተጋብኡ ኅቤሁ ብዙኃን ሰብእ እስከ ሶበ የዐርግ ውስተ ሐመር ወይነብር ውስተ ባሕር ወኵሉ ሰብእ ውስተ ምድር ይቀውም።
			በእንተ ምሳሌ ዘርዕ
፪ ወመሀሮሙ ወመሰለ ሎሙ ብዙኅ ወይቤሎሙ እንዘ ይሜህሮሙ። ፫ ስምዑ ወፈረ ዘይዘርዕ ይዝራዕ። ፬ ወእንዘ ዘይርዕ ቦ ዘወድቀ ውስተ ፍኖት ወመጽኡ አዕዋፍ ወበል ፭ ዕዎ። ወቦ ዘወድቀ ውስተ ኰኵሕ ኅበ አልቦ መሬት ብዙኅ ወፍጡነ በቈለ እስመ አልቦ ዕመቅ ፮ ለመሬቱ። ወሠሪቆ ፀሓይ አውዐዮ እስመ ኢኮነ ዕሙቀ መሬቱ ወአ ፯ ልቦ ሥርው ወየብሰ። ወቦ ዘወድቀ ውስተ ሦክ ወኅነቆ ሦክ ወኢፈ ፰ ረየ። ወቦ ዘወድቀ ውስተ ምድር ሠናይት ወበቈለ ወልህቀ ወፈረየ ወወሀበ ፍሬ ቦ ዘሠላሳ ወቦ ዘስሳ ፱ ወቦ ዘምእት። ወይቤ ዘቦ ዕዝን ፲ ሰሚዐ ለይስማዕ። ወሶበ ተባሕተወ ተስእልዎ እሊኣሁ ምስለ ዐሠርቱ ወክልኤቱ አርዳኢሁ ምሳ ፲፩ ሌሁ። ወይቤሎሙ ለክሙ ተውህበ ታእምሩ ምሥጢራት ለመንግሥተ እግዚአብሔር ወለእለሰ አፍኣ ፲፪ በምሳሌ ኵሉ ይከውኖሙ። ከመ ርእየ ይርእዩ ወኢያእምሩ ወሰሚዐ ይስምዑ ወኢይለብዉ ከመ ኢይነስሑ ወኢይሣህሎሙ ወኢይትኅደግ ሎሙ ኅጢአቶሙ። ወይቤሎሙ ኢተአምሩኑ ዛተ ምሳሌ ፲፫ እፎ እንከ ተኣምሩ ኵሎ አምሳለ። ዘይዘር ዕሰ ቃለ እግዚአብሔር ይዘ ፲፬ ርዕ። ወእሉ እሙንቱ እለ ውስተ ፲፭ ፍኖት ኅበ ተዘርዐ ቃል ወእም ከመ ሰምዑ ቃለ ይመጽእ ሰይጣን ሶቤሃ ወይነሥእ እምልቦሙ ቃለ ዘተዘርዐ። ወእሉ ካዕበ እሙንቱ ፲፮ ዘውስተ ኰኵሕ ተዘርዑ እለ ይሰምዑ ቃለ ወይትዌከፍዎ ሶቤሃ በፍሥሓ። ወአልቦሙ ሥርው ለጊዜሃ ፲፯ ዳእሙ እሙንቱ ወእምከመሰ ኮነ ምንዳቤ ወስደት በእንተዝ ቃል የዐልዉ ሶቤሃ። ወእሉ እሙንቱ እለ ፲፰ ውስተ ሦክ ተዘርዑ እለ ይሰምዕዎ ለቃል። ወኅሊና ዝንቱ ዓለም ወፍ ፲፱ ትወተ ብዕል ወባዕድኒ ኵሉ ፍትወት ይበውኡ ወየኅነቅዎ ለቃል ወኢይፈሪ። ወእሉ እሙንቱ እለ ፳ ውስተ ምድር ሠናይት ተዘርዑ እለ ይሰምዑ ቃለ ወይትዌከፍዎ ወይፈርዩ አሐዱ በሠላሳ ወአሐዱ በስሳ ወአሐዱ በምእት። ወይቤሎሙ ፳፩ ቦኑ ዘያኅትው ማኅቶት ወያመጽእዋ ከመ ያንብርዋ ታሕተ ከፈርአው ታህተ ዐራት አኮኑ ከመ ያንብርዋ ዲበ ተቅዋማ። ወአልቦ ፳፪ ኅቡእ ዘይትከበት ወአልቦ ክዱን ዘኢይትከሠት። ዘቦ ዕዝን ሰሚዐ ፳፫ ፳፬ ለይስማዕ። ወይቤሎሙ ለብዉ ዘትሰምዑ በውእቱ መስፈርት ዘሰፈርክሙ ይሰፍሩ ለክሙ ወይዌስ ፳፭ ኩክሙ። እስመ ለዘቦ ይሁብዎ ወይዌስክዎ ወለዘሰ አልቦ እለሂ ቦ የሀይድዎ።

			በእንተ ዘርዕ ወማእረር
፳፮ ወይቤሎሙ ከመዝ ይእቲ መንግሥተ ሰማያት ከመ ብእሲ ዘዘርዐ ሠናየ ዘርዐ ውስተ ገራህቱ። ፳፯ ወነዊሞ ይትነሣእ መዓልተ ወሌሊተ ወይዋሕዮ ወዘርዑ ይፈሪ ወይልህቅ ወውእቱሰ የአምር። ፳፰ ወባሕቱ ትሁብ ምድር ፍሬሃ ቀዳማዌ ሣዕረ ወእምዝ ሰብለ ወእምሰብሉ ይመልእ ፍጹመ ሰዊተ። ፳፱ ወሶበ ፈጸመ ፈርዮተ ሶቤሃ ይፌኑ ማዕጸደ እስመ በጽሐ ማእረር።
			በእንተ ኅጠተ ሰናፔ
፴ ወይቤ በምንት አስተማስላ ለመንግሥተ እግዚአብሔር ወምንተ ፴፩ ትመስል። ከመ ኅጠተ ሰናፔ እንተ ተዘርዐት ውስተ ምድር ወትንእስ እምኵሉ አዝርዕት ዘውስተ ምድር። ፴፪ ወእምከመ ዘርዕዋ ትበቍል ወተዐቢ እምኵሎን አሕማላት ወትገብር አዕጹቀ ዐብይተ እስከ ይክሉ አዕዋፈ ሰማይ አጽልሎ ታሕተ ፴፫ አዕጹቂሃ። ወበዘ ከመዝ አምሳል ተናገሮሙ ቃሎ እባምጣነ ይክሉ ሰሚዐ። ወዘእንበለ ምሳሌሰ ኢተ ፴፬ ናገሮሙ ወበባሕቲቶሙ ይፌክር ለአርዳኢሁ ኵሎ። ወይእተ አሚረ ፴፭ መስዮ ይቤሎሙ ለአርዳኢሁ ንዕዱ ማዕዶተ ወኅደጎሙ ለሕዝብ ወነ ፴፮ ሥእዎ በሐመር ወቦ ካልኣትኒ አሕማር ምስሌሆሙ። ወመጽአ ዐቢይ ፴፯ መንገለ ከዋላ ሐመር ተተርኢሶ ኖመ ወአንቅህዎ ወይቤልዎ ሊቅ ኢያኅዝነከኑ እንዘ ንመውት።
			ዘከመ ገሠጻ ለባሕር
ወተንሥአ ወገሠጾሙ ለነፋሳት ፴፱ ወይቤላ ለባሕር ተፈፀሚ ወአርምሚ ወኅደገ ነፋስ ወኮነ ዛኅን ዐቢይ። ወይቤሎሙ ምንትኑ ያፈ ፵ ርሀክሙ ኦ ድኩማን ከመ ዝኑ አልብክሙ ሃይማኖት። ወፈርሁ ፵፩ ዐቢየ ፍርሀተ ወተባሀሉ በበይናቲሆሙ መኑ እንጋ ውእቱ ዝንቱ ዘይትኤዘዙ ሎቱ ባሕርኒ ወነፋሳትኒ።
			ምዕራፍ ፭
			በእንተ ሌጌዎን
ወበጺሖሙ ማዕዶት ባሕር ኅበ ፩ ብሔረ ጌርጌሴኖን። ወወሪዶ እም ፪ ሐመር ተቀበሎ ሶቤሃ ብእሲ ዘእኩይ ጋኔን ላዕሌሁ ወፂኦ እመቃ ፫ ብር። ወይነብር ውስተ መቃብር ወስእንዎ አጽንዖቶ በመዋቅሕትኒ። ፬ ወእንዘ ዘልፈ ይሞቅሕዎ አልቦ ዘይክል አድክሞቶ እስመ መዋቅሕተኒ ይሰብር ወሰናስለኒ ይቀጠቅጥ ፭ ወየዐቅብዎ ደቅ። ወዘልፈ የዐወዩ መዓልተ ወሌሊተ በውስተ መቃብር ወበውስተ አድባር ወይጌምድ ፮ ሥጋሁ በእብን። ወሶበ ርእዮ ለእግዚእ ኢየሱስ እምርኍቅ ሮጸ ወሰ ፯ ገደ ሎቱ። ወጸርሐ በዐቢይ ቃል ወይቤ ምንት ብየ ምስሌከ ኢየሱስ ወልደ እግዚአብሔር ልዑል አምሕለከ በእግዚአብሔር ከመ ፰ ኢትሣቅየኒ። እስመ ይቤሎ ለውእቱ ጋኔን እኩይ ፃእ እምላዕሌሁ። ፱ ወተስእሎ እግዚእ ኢየሱስ ወይቤሎ መኑ ስምከ ወይቤሎ ውእቱ ጋኔን ሌጌዎን ስምየ እስመ ብዙ ፲ ኃን ንሕነ። ወአስተብቍዖ ብዙኅ ከመ ኢይስድዶ አፍኣ እምብ ፲፩ ሔር። ወቦ ህየ መራዕየ አሕርው ብዙኅ ይትረዐይ መንገለ ደብር። ፲፪ ወአስተብቍዕዎ እሉ አጋንንት ብዙኅ ወይቤልዎ ፈንወነ ውስተ አሕርው ከመ ንባእ ላዕሌሆሙ። ፲፫ ወአብሖሙ እግዚእ ኢየሱስ ወወፂኦሙ እሙንቱ አጋንንት ቦኡ ላዕለ አሕርው ወአብዱ እሙንቱ መራዕይ ወጸድፉ ውስተ ባሕር ወኮኑ መጠነ ዕሥራ ምእት ወሞቱ በውስተ ባሕር። ወጐዩ ኖሎቱ ወዜ ፲፬ ነው ለአህጉር ወለአዕጻዳት ወወፅኡ ይርአዩ ዘኮነ። ወመጽኡ ኅበ ፲፭ እግዚእ ኢየሱስ ወረከብዎ ለዘጋኔን አኅዞ እንዘ ይነብር ዳኅነ ወልቡሂ ገብኦ ወልቡሰ ልብሶ ዝኩ ዘአኅዞ ሌጌዎን ወፈርሁ። ወዜነዎሙ ፲፮ እለ ርእዩ ዘከመ ኮነ ዘጋኔን ወዘ በእንተ አሕርው። ወአኅዙ ያስ ፲፯ ተብቍዕዎ ከመ ይፃእ እምደወ ሎሙ። ወዐሪጎ ሐመረ አስተብ ፲፰ ቍዖ ውእቱ ዘጋኔን ይሑር ምስሌሁ። ወከልኦ እግዚእ ኢየሱስ ፲፱ ወይቤሎ ሑር ቤተከ ኅበ እሊኣከ ወንግር ኵሎ ዘገብረ ለከ እግዚአብሔር ወዘከመ ተሣሀለከ። ወሖረ ፳ ወአኅዘ ይስብክ በዐሥሩ አህጉር ኵሎ ዘገብረ ሎቱ እግዚእ ኢየሱስ ወአንከሩ ኵሎሙ። ወካዕበ ፳፩ ዐደወ እግዚእ ኢየሱስ በሐመር ማዕዶተ ወተጋብኡ ብዙኅ ሰብእ ኅቤሁ በኅበ ሐይቅ ባሕር።
			በእንተ ወለተ
			መጋቤ ምኵራብ
ወመጽአ ኅቤሁ አሐዱ ብእሲ ፳፪ መጋቤ ምኵራብ ዘስሙ ኢያኢሮስ ወርእዮ ሰገደ ሎቱ ታሕተ እገሪሁ። ወብዙኅ አስተብቍዖ ወይቤ ወለ ፳፫ ትየ አልጸቀት ትሙት ወባሕቱ ነዓ ደይ እዴከ ላዕሌሃ ወተሐዩ። ፳፬ ወሖረ ምስሌሁ ወተለውዎ ብዙኃን ሰብእ ወተጋፍዕዎ።
			በእንተ እንተ ይውኅዛ ደም
፳፭ ወመጽአት ብእሲት እንተ ደም ይውኅዛ እምዐሠርቱ ወክልኤቱ ፳፮ ክረምት። ወብዙኅ አሕመምዋ ብዙኃን ዐቀብተ ሥራይ ወአስትዋፅአት ኵሎ ንዋያ ወአኅለቅት ወአልቦ ዘበቍዓ ዘእንበለ ዳእሙ ፳፯ ዘአልሐማ ፈድፋደ። ወሰሚዓ በእንተ እግዚእ ኢየሱስ መጽአት ወቦአት ማእከለ ሰብእ ወገሠሠት ፳፰ ጽንፈ ልብሱ በድኅሬሁ። እንዘ ትብል እምከመ ገሠሥኩ ጽንፈ ፳፱ ልብሱ አሐዩ። ወሶቤሃ ነጽፈ ነቅዐ ደማ ወአንከረት ርእሳ ከመ ሐይ ፴ ወት እምደዌሃ። ወአእመረ እግዚእ ኢየሱስ ሶቤሃ ከመ ወፅአ ኅይል እምኔሁ ወተመዪጦ ኅበ ሰብእ ይቤሎሙ መኑ ገሠሠኒ ፴፩ ጽንፈ ልብስየ። ወይቤልዎ አርዳኢሁ ትሬኢ ሰብእ እንዘ ይትጋፍዐከ ወትብል መኑ ገሠሠኒ። ፴፪ ወተመይጠ ከመ ይርአይ ዘገብረ ፴፫ ዘንተ። ወፈርሀት ይእቲ ብእሲት ወርዕደት ጥቀ እስመ አእመረት ዘኮነ ላዕሌሃ ወመጽአት ኅበ እግዚእ ኢየሱስ ወሰገደት ሎቱ ወነገረቶ ኵሎ ጽድቀ። ወይቤላ ፴፬ ወለትየ ሃይማኖትኪ አሕየወተኪ እትዊ በሰላም ወሕየዊ እምደዌኪ። ወእንዘ ይትናገር ምስሌሃ መጽኡ ፴፭ ሰብእ ኅበ መጋቤ ምኵራብ ወይቤልዎ ወለትከሰ ሞተት ወኢታጻምዎ እንከ ለሊቅ። ወሰሚዖ ፴፮ እግዚእ ኢየሱስ እንዘ ይትናገርዎ ይቤሎ ለመጋቤ ምኵራብ ኢትፍራህ ተአመን ዳእሙ። ወከልአ ከመ አልቦ ዘይተልዎ ፴፯ ዘእንበለ ጴጥሮስ ወያዕቆብ ወዮሐንስ እኁሁ ለያዕቆብ። ወቦአ ፴፰ ቤቶ ለመጋቤ ምኵራብ ወረከቦሙ እንዘ ይሀወኩ ወይበክዩ ወየዐወይዉ ብዙኅ። ወቦአ ወይ ፴፱ ቤሎሙ ለምንት ትትሀወኩ ወትበክዩ ሕፃንሰ ኢሞተት አላ ትነውም። ወሰሐቅዎ ወእምዝ ሰደደ ፵ ለሕፃን ወእለ ምስሌሆሙ ወቦአ ኅበ ሀለወት ሕፃን። ወአኅዛ እዴሃ ፵፩ ለሕፃን ወይቤላ ጣቢታ ቁሚ ተንሥኢ ወለትየ ብሂል በትርጐሜሁ። ወተንሥአት ሶቤሃ ይእቲ ፵፪ ወለት ወአንሶሰወት ወዐሠርቱ ወክልኤቱ ክረምታ ወደንገፁ ሶቤሃ ዐቢየ ድንጋፄ። ወገሠጾሙ ለአ ፵፫ ቡሃ ወለእማ ብዙኅ ከመ አልቦ ዘየአምር ዘንተ ወአዘዘ የሀብዋ ዘትብልዕ።
			ምዕራፍ ፮
			ዘከመ ሰበከ
			እግዚእ ኢየሱስ በናዝሬት
፩ ወወፂኦ እምህየ ቦአ ሀገሮ ወተለ ፪ ውዎ አርዳኢሁ። ወበሰንበት መሀሮሙ በምኵራብ ወብዙኃን ያጸምዕዎ ወያነክሩ እንዘ ይብሉ እም አይቴ ሎቱ ዝንቱ ኵሉ ወምንትኑ ዛቲ ጥበብ እንተ ተውህበት ሎቱ ወዝኒ ኅይል ዘይትገበር ፫ በእደዊሁ። አኮኑ ዝንቱ ውእቱ ወልዱ ለጸራቢ ወልደ ማርያ ወአኅዊሁ ያዕቆብ ወዮሳ ወይሁዳ ወስምዖን ወአኮኑ አኃቲሁኒ ሀለዋ ዝየ ኅቤነ ወተዐቅፉ በእ ፬ ንቲኣሁ። ወይቤሎሙ እግዚእ ኢየሱስ ኢኮኑ ነቢይ ዘእንበለ በሀገሩ ወበቤቱ ወበኅበ አዝ ፭ ማዲሁ። ወኢገብረ ኅይለ በህየ ዘእንበለ ኅዳጣን ድዉያን እለ አንበረ እዴሁ ዲቤሆሙ ወአሕ ፮ የዎሙ። ወአንከረ ኢአሚኖቶሙ ወአንሶሰወ ውስተ አህጉረ አድያም እንዘ ይሜህር።
			ዘከመ ፈነዎሙ
			ለሐዋርያት ይስብኩ
፯ ወጸውዖሙ ለዐሠርቱ ወክልኤቱ ሐዋርያት ወፈነዎሙ በበ ክልኤቱ ወአብሖሙ ላዕለ አጋንንት እኩያን። ወአዘዞሙ ከመ አልቦ ዘይ ፰ ሰንቁ ለፍኖት ወኢይንሥኡ ዘእንበለ በትር ባሕቲታ ወኢኅብስተ ወኢጽፍነተ ወኢጸሪቀ ውስተ ቅናቶሙ ዘእንበለ አሣእን ዘውስተ ፱ እገሪሆሙ ወኢይልበሱ ክልኤ ክዳናተ። ወይቤሎሙ ቤተ ኅበ ቦእ ፲ ክሙ ህየ ንበሩ እስከ አመ ትወፅኡ እምህየ። ወብሔረ ኅበ ኢተ ፲፩ ወክፉክሙ ወኢሰምዑክሙ ወፂአክሙ እምህየ። ወብሔረ ኅበ ኢተ ፲፩ ወክፉክሙ ወኢሰምዑክሙ ወፂአክሙ እምህየ ንግፉ ጸበለ እገሪክሙ ከመ ይኩን ስምዐ ላዕሌሆሙ አማን እብለክሙ ከመ ይረክባ ሣኅተ ሰዶም ወገሞራ አመ ዕለተ ደይን ፈድፋደ እምይእቲ ሀገር። ወወፂኦሙ ሰበኩ ከመ ፲፪ ኵሉ ይነስሑ። ወብዙኃን አጋን ፲፫ ለብዙኃን ድዉያን ወየሐይዉ።
			በእንተ ዮሐንስ
			መጥምቅ ወሄሮድስ
ወሰምዐ ሄሮድስ ንጉሥ እስመ ፲፬ ክሡተ ኮነ ስሙ ወይቤ ዮሐንስ መጥምቅ ተንሥአ እምዉታን ወበእንተዝ ይረድኦ ኅይል። ወቦ እለ ፲፭ ይቤሉ ኤልያስ ውእቱ ወቦ እለ ይቤሉ ነቢይ ውእቱ ወቦ እለ ይቤሉ ከመ አሐዱ እምነቢያት። ወሰሚዖ ፲፮ ሄሮድስ ይቤ ዮሐንስ ውእቱ ዘአነ መተርኩ ርእሶ ውእቱ ተንሥአ ፲፯ እምዉታን። እስመ ውእቱ ሄሮድስ ፈነወ አግብርቲሁ ወአኅዞ ለዮሐንስ ወሞቅሖ በእንተ ሄሮድያዳ ብእሲተ ፊልጶስ እኍሁ እስመ ኪያሃ አው ፲፰ ሰበ። እስመ ይቤሎ ታውስብ ብእ ፲፱ ሲተ እኁከ። ወተቀየመቶ ሄሮድያዳ ወፈቀደት ታቅትሎ ወስእነት። ፳ ወኮነ ይፈርሆ ሄሮድስ ወስእነት። እስመ የአምር ከመ ብእሲ ጻድቅ ወቅዱስ ውእቱ ወይዐቀቦ ወብዙኅ ይሰምዕ በኅቤሁ ወያስተሐ ፳፩ ውዝ ወይፈቅድ ይስምዖ። ወኮነት ዕለት አመ ይገብር ሄሮድስ እባአለ ዘዕለተ ተወልደ ወአምስሐ በዓለ ዘዕለተ ተወልደ ወአምስሐ መኳንንቲሁ ወመላእክቲሁ ወመሳፍንቲሁ ወመገብቶ ወዐበይተ ሀገረ ፳፪ ገሊላ። ወቦአት ወለተ ሄሮድያዳ ወዘፈነት ሎቱ ወአሥመረቶ ለሄሮድስ ወለእለ ይረፍቁ ምስሌሁ ወይቤላ ንጉሥ ለይእቲ ወለት ሰአ ፳፫ ልኒ ዘትፈቅዲ ወእሁበኪ። ወመሐለ ላቲ ከመ የሀባ ዘሰአለቶ እስከ መን ፳፬ ፈቀ መንግሥቱ። ወወፅአት ወትቤላ ለእማ ምንት እስአሎ ወትቤላ ርእሶ ለዮሐንስ መጥምቅ። ፳፭ ወቦአት ሶቤሃ ኅበ ንጉሥ እንዘ ትጔጕእ ወሰአለቶ ወትቤሎ እፈቅድ ይእዜ ተሀበኒ ርእሶ ለዮሐ ፳፮ ንስ መጥምቅ በጻሕል። ወተከዘ ንጉሥ በእንተ መሐላሁ ወበእንተሂ እለ ይረፍቁ ምስሌሁ ወኢፈቀደ ይእበያ። ወፈነወ ንጉሥ ፳፯ ሶቤሃ መስተራትዓተ ሐራ ወአዘዘ ያምጽኡ ርእሶ። ወሖሩ ወመተሩ ፳፰ ርእሶ ለዮሐንስ በቤተ ሞቅሕ ወአምጽኡ ርእሶ በጻሕል ወወሀብዋ ለይእቲ ወለተ ወይእቲኒ ወለት ወሀበት ለእማ። ወሰሚዖሙ አር ፳፱ ዳኢሁ ሖሩ ወነሥኡ በድኖ ለዮሐንስ ወቀበርዎ።
			ዘከመ ተመይጡ ሐዋርያት 
			ኅበ እግዚእ ኢየሱስ
ወተጋብኡ ሐዋርያት ኅበ እግ ፴ ዚእ ኢየሱስ ወነገርዎ ኵሎ ዘገብሩ ወዘከመ መሀሩ። ወይቤሎሙ ፴፩ ንዑ ንፃእ ገዳመ ባሕቲተነ ወታዕርፉ ሕቀ እስመ ብዙኃን እለ የሐውሩ ወይመጽኡ ወኢያበውሕዎሙ ይብልዑ እክለ እስመ ኢያስተርከቡ። ወሖሩ ሐቅለ በሐመር ፴፪ ባሕቲቶሙ። ወርእይዎሙ እዝነ ፴፫ የሐውሩ ወአእመርዎሙ ብዙኃን ወሖሩ እንተ እግር ኅቤሁ እምኵሉ አህጉር ወተቃደምዎሙ ወመጽኡ ኅቤሁ።
			በእንተ ኅምስ ኅብስተ
			ወክልኤቲ ዓሣት
ወወፂኦ እግዚእ ኢየሱስ ር እየ ፴፬ ብዙኃነ ሰብአ ወምሕሮሙ እስመ ከመ አባግዕ ዘአልቦ ኖላዊ እሙንቱ ወአኅዘ ይምህሮሙ ብዙኅ። ፴፭ ወእምድኅረ ብዙኅ ሰዓት መጽኡ አርዳኢሁ ወይቤልዎ ሐቅል ውእቱ ዝ ብሔር ወሰዓቱኒ ወድአ መስየ። ፴፮ ስዐር ሰብአ ይሑር ውስተ አህጉር ወአዕጻዳት ወይሣየጡ ሎሙ ሲሳየ እስመ አልቦሙ ዘይብልዑ። ፴፯ ወአውሥአ ወይቤሎሙ ሀብዎሙ አንትሙ ዘይብልዑ ወይቤልዎ ንሑርኑ ንሣየጥ በክልኤ ምእት ዲናር ኅብስተ ወነሀቦሙ ይብልዑ። ፴፰ ወይቤሎሙ ሑሩ ርእዩ ሚመጠን ኅብስት ብክሙ ወርእዮሙ ይቤልዎ ኅምስ ኅብስት ወክልኤቲ አሣት። ፴፱ ወአዘዞሙ ለኵሎሙ ይርፍቁ በበምርፋቃቲሆሙ ዲበ ሐመልማለ ፵ ሣዕር። ወረፈቁ በበ ምርፋቃቲሆሙ በበ ምእት ወበበ ኅምሳ። ፵፩ ወነሥኦን ለኅምስ ኅብስት ወለክልኤቲ ዓሣት ወነጸረ ሰማየው እባረከ ወፈተተ ኅብስተ ወወሀቦሙ ለአርዳኢሁ ያቅርቡ ሎሙ ወከፈሎሙ ለኵሎሙ እምክልኤቲ ፵፪ ዓሣትኒ። ወበልዑ ኵሎሙ ወጸ ፵፫ ግቡ። ወአዘግኅሡ ዘተርፈ ፈተታት መልአ ዐሠርተ ወክልኤተ ፵፬ መሣይምተ ወእምዓሣሁኒ። ወእለሰ በልዕዎ ለውእቱ ኅብስት ዕደው ፵፭ ኅምሳ ምእት። ወአገበሮሙ ሶቤሃ ለአርዳኢሁ ወአዘዞሙ ይዕርጉ ሐመረ ወይቅድምዎ ማዕዶት ቤተ ሳይዳ እስከ ሶበ ይስዕሮሙ ለሕዝብ። ወፈነዎሙ ወኀለፈ እም ፵፮ ህየ ወዐርገ ደብረ ከመ ይጸሊ።
			በከመ ሖረ
እግዚእ ኢየሱስ ዲበ ባሕር
ወመስዮ ብሔር ሀለወት ሐመር ፵፯ ማእከለ ባሕር ወውእቱሰ ባሕቲቱ ሀሎ ዲበ ምድር። ወርእዮሙ እንዘ ፵፰ የሐውሩ ወጥቀ ይትመነደቡ ወያ ሐምሞሙ ነፋስ እስመ እመንገለ ገጾሙ ውእቱ ወበራብዕት ሰዓት ሌሊት መጽአ እግዚእ ኢየሱስ ኅቤሆሙ እንዘ የሐውር ዲበ ባሕር ወፈቀደ ይትዕደዎሙ። ወሶበ ርእ ፵፱ ይዎ እንዘ የሐውር ዲበ ባሕር መሰሎሙ ጋኔን። ወኵሎሙ ርእ ፶ ይዎ ወደንገፁ ወዐውየዉ ወነበቦሙ ሶቤሃ ወይቤሎሙ ተአመኑ ከመ አነ ውእቱ ወኢትፍርሁ። ወዐርገ ፶፩ ኅቤሆሙ ውስተ ሐመር ወኅደገ ነፋስ ወፈድፋደ ተደሙ ወአንከርዎ። ወአመሂ ኅብስት ኢለበውዎ ፶፪ እስመ ጽሉል ልቦሙ። ወዐደዉ ፶፫ ወበጽሑ ምድረ ጌንሴሬጥ ወአርሰዩ ህየ ሐመሮሙ። ወወፂኦሙ ፶፬ እምሐመር አእምርዎ ሶቤሃ ሰባ ይእቲ ሀገር። ወሮጹ ውስተ ኵሉ ፶፭ በሓውርት ወአምጽኡ ድዉያነ በዐራታት ወይወስዱ ኅበ ሰምዑ ከመ ፶፮ ሀሎ ውእቱ ህየ። በውስተ አህጉር ወአዕጻዳት ወውስተ ምሥያጣት ኅበ ቦአ ያነብርዎሙ ለድዉያን ወያስተበቍዕዎ ከመ ይግሥሡ ጽንፈ ልብሱ ወኵሎሙ እለ ገሠሥዎ የሐይዉ።
			ምዕራፍ ፯
			በእንተ ፈሪሳውያን
			ወሥርዐቶሙ
፩ ወተጋብኡ ኅቤሁ ጸሐፈት ወፈሪሳውያን መጺኦሙ እምኢሩሳ ፪ ሌም። ወርእይዎሙ ለአርዳኢሁ እንዘ ይበልዑ እክለ ዘእንበለ ይት ፫ ኅፀቡ እደዊሆሙ። እስመ ፈሪሳውያንሰ ወኵሎሙ አይሁድ ለእመ በሕቁ ኢተኅፅቡ እደዊሆሙ ኢይበልዑ እክለ እስመ የዐቅቡ ሥርዐቶሙ ለረበናት። ፬ ወዘሂ ተሣየጡ እምሥያጥ ኢይበልዑ ለእመ ኢያጥመቅዎ በማይ ወባዕደኒ ብዙኅ ሕርመተ ዘይት ዐቀቡ ወያጠምቁ ጽዋዓተኒ ወቈሳቍሳተኒ ወጽህርታተኒ ወዐራታ ፭ ተኒ። ወይቤልዎ ጸሐፍት ወፈሪሳውያን ለምንት ኢየሐውሩ አርዳኢከ በከመ ሠርዑ ረበናት ወዘእነበለ ይትኅፀቡ እደዊሆሙ ይበ ፮ ልዑ እክለ። ወአውሥአ እግዚእ ኢየሱስ ወይቤሎሙኦ መደልዋን ሠናይ ተነበየ ኢሳይያስ ላዕሌክሙ በከመ ጽሑፍ «ዝንቱ በከናፍሪሆሙ ያከብሩኒ ወበልቦሙሰ ነዋኅ ይርኅቁ እምኔየ። ወከንቶ ፯ ያመልኩኒ ወይሜህሩ ሥርዐታተ ትእዛዛተ ሰብእ።» ወየኅድጉ ትእ ፰ዛዘ እግዚአብሔር ወየዐቅቡ ትእዛዛተ ዕጓለ እመሕያው ጥምቀታተ ቈሳቍሳት ወጽህርታት ወጽዋዓት ወባዕደኒ ብዙኅ ዘይመስሎ ርቱ ፱ ዕኑ ትዕልው ትእዛዘ እግዚአብሔር ከመ ትዕቀቡ ትእዛዘ ርዕስክሙ። ወሙሴ ይቤለክሙ፤ «አክ ፲ ብር አባከ ወእመከ ወዘአሕሠመ ቃለ ላዕለ አቡሁ ወእሙ ሞተ ለይሙት።» ወአንትሙሰ ትብሉ ፲፩ ዘይቤሎ ለአቡሁ አው ለእሙ ቍርባን ዘረባኅከ እምኔየ ብሂል። ወኢታበውሕዎ ይግበር ምንተኒ ፲፪ ለአቡሁ ወለእሙ። ወትስዕሩ ቃለ ፲፫ እግዚአብሔር በእንተ ትእዛዝ በሠራዕክሙ ወዓዲ ብዙኅ በአምሳለ ዝንቱ ዘትገብሩ። ወጸውዖሙ ካዕበ ፲፬ ለሕዝብ ወይቤሎሙ ስምዑ ኵልክሙ ወለብዉ። አልቢ ዘይበውእ ፲፭ እምአፍኣ ውስተ አፉሁ ለሰብእ ዘይክል አርኵሶቶ ዘእንበለ ዳዕሙ ዘይወጽእ እምልቡ ለሰብእ ውእቱ ያረኵሶ ለሰብእ። ዘቦ እዝን ሰሚዐ ፲፮ ለይስማዕ። ወበዊኦ ቤተ እምኅበ ፲፯ ሕዝብ ተስእልዎ አርዳኢሁ ዘንተ ፲፰ አምሳለ። ወይቤሎሙ ከመዝኑ አንትሙሂ ኵሉ ዘእምአፍኣ ይበውእ ውስተ ሰብእ ኢይክል አርኵሶቶ። ፲፱ እስመ ኢይበውእ ውስተ ልቡ ዘእንበለ ዳእሙ ውስተ ከርሡ ክመወጽመ ይትከዐው እዝነ ያነጽሕ ፳ ኵሎ መባልዕተ። ወይቤሎሙ ዘይወፅእ እምኔሁ ለሰብእ ውእቱ ያረ ፳፩ ኵሶ ለሰብእ። እስመ እምውስጠ ልቡ ለሰብእ ይወፅእ ኵሉ ኅሊና እኩይ ዘውእቱ ዝሙት ወስርቅ ፳፪ ወቀቲል። ወሐዊረ ብእሲተ ብእሲ ወትዕግልት ወእከይ ወጕሕሉት ወጽልሑት ወምርዓት ወፅርፈት ወትዕቢት ወሕመሜ ዐይን ወእ ፳፫ በድ። ዝንቱ ኵሉ እኩይ ዘይወፅእ እምውስጥ ወያረኵሶ ለሰብእ። ፳፬ ወተንሢኦ እምህየ ሖረ ብሔረ ጢሮስ ያእምሮ መኑሂ ወስእነ ተከብቶ።
			በእንተ ብእሲት
			ሲሮፊኒቂሳዊት
፳፭ ወእምዝ ሰምዐት ብእሲት በእንቲኣሁ እንተ ጋኔን እኩይ አኅዘ ባቲ ወለታ ወቦአት ወሰገደት ሎቱ ፳፮ ታሕተ እገሪሁ። ወረማዊት ይእቲ ብእሲት ወሲሮፊኒቅሳዊት ወሰአለቶ ያውፅእ ጋኔን እምወለታ። ወይቤላ እግዚእ ኢየሱስ ኅድጊ ፳፯ ቅድመ ምዕረ ይጽገቡ ውሉድ እስመ ኢኮነ ሠናየ ነሢአ ኅብስተ ውሉድ ወውሂብ ለከለባት። ወተሰጥወቶ ወትቤሎ እወ እግ ፳፰ ዚኦ ከለባትኒ ይበልዑ በታሕተ ማእድ ፍርፋራተ ዘያወድቁ ደቂቅ። ወይቤላ በእንተዝ ቃልኪ ሑሪ ፳፱ ወፅአ ውእቱ ጋኔን እምወለትኪ። ወአተወት ቤታ ወረከበታ ለወለታ ፴ ልብስታ ወትነብር ዲበ ዐራታ ወኅ ደጋ ጋኔና። ወኅሊፎ ካዕበ እም ፴፩ ጢሮስ ሖረ እንተ ሲዶና ላዕለ ገሊላ ማእከለ ዐሠርቱ አህጉር። 
			በእንተ በሃም ወጽሙም
ወአምጽኡ ኅቤሁ በሃመ ወጽ ፴፪ ሙመ ወአስተብቍዕዎ ከመ ይደይ እዴሁ ላዕሌሁ። ወአግኅሦ እምኅበ ፴፫ ሰብእ በባሕቲቱ ወወደየ አጻብዒሁ ውስተ እዘኒሁ ወተፍአ ወገሠሠ ልሳኖ። ወነጸረ ሰማየ ወአስተም ፴፬ ሐረ ወይቤ ኤፍታሔ ኤፍታሔ ተረኅው ብሂል። ወሶቤሃ ተከሥታ ፴፭ እዘኒሁ ወተፈትሐ ማእሰረ ልሳኑ ወተናገረ ርቱዐ። ወገሠጾሙ ኢይ ፴፮ ንግሩ ወኢለመኑሂ ወአምጣነ ይከልኦሙ ውእቱ ፈድፋደ ይነግሩ ሎ። ወፈድፋደ ያነክሩ እንዘ ፴፯ ይብሉ ሚ ሠናይ ኵሉ ሠናየ ገብረ ለጽሙማንሂ ያሰምዖሙ ወለበሃማንሂ ያነብቦሙ።
			ምዕራፍ ፰
			በእንተ ሰብዑ ኅብስት
፩ ወይእተ አሚረ ካዕበ ብዙኅ ሰብእ ሀሎ ወአልቦሙ ዘይብልዑ ወጸውዖሙ ለአርዳኢሁ ወይቤሎሙ። ፪ ያምሕሩኒ እሉ ሰብእ ናሁ ሣልሶሙ ዮም እንዘ ይጸንሑኒ ወአ ፫ ልቦሙ ዘይበልዑ ወእመኒ ሰዐርክዎሙ ርኁባኒሆሙ ይእትዉ አብያቲሆሙ ይደክሙ በፍኖት እስመ ቦ እምኔሆሙ እምርኁቅ ፬ ዘመጽኡ። ወይቤልዎ እምርኁቅ ፬ ዘመጽኡ። ወይቤልዎ አርዳኢሁ መኑ ዘይክል በዝየ በገዳም አጽግቦቶሙ ኅብስተ ለዝንቱ ኵሉ ፭ ሕዝብ። ወይቤሎሙ ሚመጠን ኅባውዝ ብክሙ ወይቤልዎ ሰብዑ። ፮ ወአዘዞሙ ለሰብእ ይርፍቁ ዲበ ምድር ወነሥኦን ለሰብዑ ኅብስት ወአእኰተ ወፈተተ ወወሀቦሙ ለአርዳኢሁ ያቅርቡ ሎሙ ወአቅ ፯ ረቡ ለሰብእ። ወቦሙ ዓሣኒ ኅዳጥ ወባረከ ኪያሁኒ ወይቤሎሙ አቅ ፰ ርቡ ሎሙ ዘኒ። ወበልዑ ወጸግቡ ወዘአግኅሡ ዘተርፈ ፍተታት መልአ ሰብዐተ አስፈሬዳተ። ፱ ወእለሰ በልዕዎ የአክሉ አርብዓ ምእት ወእምዝ ፈነዎሙ ሶቤሃ ፲ ይሑሩ። ወእምዝ ዐርገ ሐመረ ምስለ አርዳኢሁ ወበጽሐ ውስተ ደወለ ድልማኑታ።
			በእንተ እለ የኅሥሡ
			ትእምርተ እምሰማይ
ወወፅኡ ፈሪሳውያን ወአኅዙ ፲፩ ይትኅሠሥዎ ወይሰአልዎ ትእምርተ እምሰማይ እንዘ ያሜክርዎ። ወተከዘ በመንፈሱ ወይቤ ምንትኑ ፲፪ ተኅሥሥ ትእምርተ ዛቲ ትውልድ አማን ብለክሙ ከመ ኢይትወ ሀባ ለዛቲ ትውልድ ትእምርት። ወኅድጎሙ ወዐርገ ካዕበ ሐመረ ፲፫ ወሖረ ማዕዶተ።
			በእንተ ብኁአ ፈሪሳውያን
ወረስዑ ነሢአ ኅብስት ወአል ፲፬ ቦሙ ዘእንበለ አሐቲ ኅብስት ምስሌሆሙ ውስተ ሐመር። ወአዘዞሙ ፲፭ ወይቤሎሙ ዑቁ ወተዐቀቡ እምነ ብኁኦሙ ለፈሪሳውያን ወእምነ ብኁኦሙ ለሄሮድሳውያን። ወኀለዩ ፲፮ በበይናቲሆሙ ወይቤሉ እስመሁ እንጋ ኅብስተ ኢነሣእነ ይብለነ። ወአእመሮሙ እግዚእ ኢየሱስ ወይ ፲፯ ቤሎሙ ምንተኑ ትኄልዩ በልብክሙ እስመሁ ኅብስት አልብክሙ ዓዲኑ ኢተአምሩ ወኢትሌብዉ ልብክሙኑ ጽሉል። አዕይንት ብክሙ ፲፰ ወኢትሬእዩ ወእዝን ብክሙ ወኢትሰምዑ ወኢትዜከሩኑ። ዘአመ ፲፱ ኅምሰ ኅብስተ ፈተትኩ ለኅምሳ ምእት ብእሲ ሚመጠነ አግኅሥክሙ አክፋረ ዘመልኦ ፍተታተ ዘተርፈ ወይቤል ዐሠርተ ወክል ፳ ኤተ። ወይቤሎሙ አመሰኬ ሰብዑ ኅብስተ ለአርብዓ ምእት ብእሲ ሚመጠነ አግኅሥክሙ አስፈሬ ዳተ ዘመልአፍተታተ ዘተርፈ ፳፩ ወይቤልዎ ሰብዑ። ወይቤሎሙ እፎ እንከ ዘኢትሌብዉ።
			በእንተ ዕዉር ዘቤተ ሳይዳ
፳፪ ወበጽሑ ቤተ ሳይዳ ወአምጽኡ ኅቤሁ ዕዉረ ወአስተብቍዕዎ ይግ ፳፫ ሥሦ። ወአኅዞ በእዴሁ ለውእቱ ዕዉር ወአውፅኦ አፍአ እምሀገር ወተፍአ ውስተ አዕይንቲሁ ወገሠሦ ወይቤሎ ምንተ ትሬኢ። ፳፬ ወነጸረ ወይቤ እሬኢ ሰብአ ከመ ፳፭ ዕፀው ያንሶስዉ። ወገሠሦ አዕይንቲሁ ካዕበ ወርእየ ዳኅነ ወነጸረ ፳፮ ኵሎ ብሩህ። ወፈነዎ ቤቶ ወይቤሎ ኢትባእ ውስተ አዕጻዳት ወአልቦ ዘትነግር ውስተ በውስተ ሀገርኒ።
			ዘከመ ተስእሎሙ
			ለሐዋርያት እግዚእ በቂሳርያ
፳፯ ወሖረ እግዚእ ኢየሱስ ወአርዳኢሁ ውስተ አህጉረ ቂሳርያ ዘፊልጶስ ወተስእሎሙ ለአርዳኢሁ በፍኖት ወይቤሎሙ መነ ይብለኒ ፳፰ ሰብእ። ወይቤልዎ ዮሐንስሃ መጥምቀ አው ኤልያስሃ አው አሐዱ እምነቢያት። ወይቤሎሙ አንት ፳፱ ሙኬ መነ ትብሉኒ አንተ ውእቱ ጴጥሮስ ወይቤሎ አንተ ውእቱ ክርስቶስ። ወገሠጾሙ ከመ ኢይ ፴ ንግሩ ወኢለመኑሂ በእንቲኣሁ። 
			ዘከመ መሀረ በእንተ ሕማሙ
ወአኅዘ ይምሀሮሙ ከመ ሀለዎ ፴፩ ለወልደ ዕጓለ እመሕያው ብዙኅ ያሕምምዎ ወያመክርዎ ረበናት ወሊቃነ ካህናት ወጸሐፍት ወይቀትልዎ ወይትነሣእ በሣልስት ዕለት። ወገሀደ ነገሮሙ ዘንተ ነገረ ወቀ ፴፪ ርበ ጴጥሮስ ወአኅዘ ይክልኦ። ወተመይጠ ወነጸረ ኅበ አርዳኢሁ ፴፫ ወገሠጾ ለጴጥሮስ ወይቤሎ ሑር እምድኅሬየ ሰይጣን እስመ ኢትኄሊ ዘእግዚአብሔር ዘእንበለ ዘዕጓለ እመሕያው። 
			በእንተ እለ ይፀመድዎ
			ለእግዚእ ኢየሱስ
ወጸውዖሙ ለሕዝብ ምስለ አር ፴፬ ዳኢሁ ወይቤሎሙ ዘይፈቅድ ይፀመደኒ ይጽልኣ ለነፍሱ ወያጥብዕ ወይጹር መስቀለ ሞቱ ወይትልወኒ። ወዘይፈቅድ ያድኅና ለነፍሱ ፴፭ ለይግድፋ ወዘሰ ገደፋ ለነፍሱ በእንቲኣየ ወበእንተ ወንጌል ይረክባ ወምንት ይበቍዖ ለሰብእ ፴፮ ለእመ ኵሎ ዓለመ ረብኅ ወነፍሶ ፴፯ ኅጕለ። ወምንተ እምወሀበ ሰብእ ፴፰ ቤዛሃ ለነፍሱ። ወለዘኒ ኅፈረኒ ወኅፈረ ቃልየ በዛቲ ትውልድ ዘማ ወኃጥእት ወልደ ዕጓለ እመ ሕያውኒ የኅፍሮ አመ ይመጽእ በስብሐተ አቡሁ ምስለ መላእክቲሁ ቅዱሳን።
			ምዕራፍ ፱
፩ ወይቤሎሙ አማን እብለክሙ ሀለው እምእለ ይቀውሙ ዝየ እለ ኢይጥዕምዎ ለሞት እስከ አመ ይሬእይዋ ለመንግሥተ እግዚአብሔር እንዘ ትመጽእ በኅይል።
			ዘከመ ተወለጠ
			ራእዩ በደብረ ታቦር
፪ ወአመ ሰዱስ ዕለት ነሥኦሙ እግዚእ ኢየሱስ ለጴጥሮስ ወለያዕቆብ ወለዮሐንስ ወአዕረጎሙ ደብረ ነዋኅ በባሕቲቶሙ ወተወለጠ ራእዩ በቅድሜሆሙ። ፫ ወአልባሲሁኒ በረቀ ወጻዕደወ ጥቀ ዘኢይክል መሃፒል ከማሁ ፬ ድዎቶ በዲበ ምድር። ወአስተርአይዎሙ ሙሴ ወኤልያስ እንዘ ይትናገሩ ምስለ እግዚእ ኢየሱስ። ፭ ወአውሥአ ጴጥሮስ ወይቤሎ ለእግዚእ ኢየሱስ ረቢ ይኄይስነ ንንበር ዝየ ወንግበር ሠለስተ ማኅደረ አሐድ ለከ ወአሐደ ለሙሴ ወአሐደ ለኤልያስ። ወኢየአምር ዘይ ፮ ብል እስመ ድንጉፃን እሙንቱ። ወመጽአ ደመና ብሩህ ወጸለሎሙ ፯ ወመጽአ ቃል እምደመና ዘይብል ዝንቱ ውእቱ ወልድየ ዘአፈቅር ወሎቱ ስምዕዎ። ወእምዝ ግብተ ፰ ነጺሮሙ አልቦ ዘርእዩ ዘእንበለ እግዚእ ኢየሱስ ባሕቲቱ ምስሌሆሙ። ወእንዘ ይወርዱ እምደብር ፱ አዘዞሙ እግዚእ ኢየሱስ ኢይንግሩ ወኢለመኑሂ ዘርእዩ ዘእንበለ አመ ተንሥአ ወልደ ዕጓለ እመ ሕያው እምነ ምዉታን። ወዐቀቡ ፲ ቃሎ ወተኃሠሡ በበይናቲሆሙ እንዘ ይብሉ ምንት ውእቱ ተንሥኦ እምነ ምውታን።
			በእንተ ተስእሎተ አርዳኢሁ
ወተስእልዎ ወይቤልዎ በእፎ ፲፩ ይብሉ ጸሐፍት ወፈሪሳውያን ኤልያስ ይቀድም መጺአ። ወአውሥአ ፲፪ ወይቤሎሙ ኤልያስ ይመጽእ ቅድመ ወያስተራትዕ ኵሎ ወእፎ ጽሑፍ በእንተ ወልደ ዕጓለ እመሕያው ከመ ብዙኅ ያሐምምዎ ወይሜንንዎ። ወባሕቱ እብለክሙ ኤል ፲፫ ያስ ወድአ መጽአ ወገብሩ ላዕሌሁ ኵሎ ዘፈቀዱ በከመ ጽሁፍ በእንቲኣሁ። ወበጽሐ ኅበ አርዳኢሁ ወረከበ ብዙኅ ሰብአ ኅቤሆሙ ወጸሐፍትኒ እንዘ ይሴአል ፲፭ ዎሙ። ወሶበ ርእይዎ ኵሎሙ ሰብእ ደንገፁ ወሮጹ ሶቤሃ ወአ ፲፮ ምኅዎ፤ ወተስእሎሙ ለጸሐፍት እንዘ ይብል ምንተኑ ትትኃሠሥዎሙ።
			በእንተ ዘነገርጋር
፲፯ ወአውሥአ አሐዱ እምውስተ ሕዝብ ወይቤሎ ሊቅ አምጻእክዎ ለወልድየ ኅቤከ እስመ ጋኔን በሃም ፲፰ አኅዞ። ወኅዘ ረከቦ ይነፅኆ ወያስተራግፆ ወያሢውኖ ወያሕቅዮ ስነኒሁ ወያየብሶ ወእቤሎሙ ለአርዳኢከ ያውፅእዎ ወስእንዎ ፈው ፲፱ ሶቶ። ወአውሥአ ወይቤሎሙ ኦ ትውልድ አንተ አልባቲ ሃይማኖት እስከ ማእዜኑ እሄሉ ምስሌክሙ ወእስከ ማእዜኑ እትዔገሠክሙ ፳ አምጽእዎ ዝየ ኅቤየ። ወወሰድዎ ኅቤሁ ወሶበ ርእዮ ውእቱ ጋኔን ነጽኆ ሶቤሃ ውስተ ምድር ወአ ፳፩ ስተራገፆ ወአሥወኖ። ወተስእሎ እግዚእ ኢየሱስ ለአቡሁ ወይቤሎ እማእዜኑ ዘአኅዞ ወይቤሎ እምን ፳፪ እሱ። ወዘልፈ ያወድቆ ኅበ ጸድፍ ወውስተ እሳት ወማይ ከመ ይቅትሎ ወባሕቱ በዘትክል ርድአኒ ፳፫ ወመሐረኒ። ወይቤሎ እግዚእ ኢየሱስ እስመ ትቤ እመ ትክል ርድአኒ እመሰ ተአምን ኵሉ ይትከሀል ለዘየአምን። ወጸርሐ አብሁ ፳፬ ለውእቱ ወልደ ወይቤ አአምን እግዚኦ ባሕቱ ርድኦ ለኢአሚኖትየ። ወርእዮ እግዚእ ኢየሱስ ፳፭ ከመ ይትራወጽ ሰብእ ገሠጾ ለውእቱ ጋኔን እኩይ ወይቤሎ ጋኔን በሃም ወጽሙም አነ እኤዝዘከ ትፃእ እምኔሁ ወኢትግባእ እንከ ላዕሌሁ። ወአግዐሮ ብዙኅ ወአስ ፳፮ ተራገፆ ወወፅአ ወኮነ ከመ በድን እስከ ይብሉ ብዙኃን ሞተ። ወአኅዞ ፳፯ እግዚእ ኢየሱስ በእዴሁ ወአንሥአ ወተንሥአ። ወበዊኦሙ ቤተ ይቤ ፳፰ ልዎ አርዳኢሁ በባሕቲቶሙ በእፎ ስእነ ንሕነ አውፅኦቶ። ወይቤሎሙ ፳፱ ዝንቱዝ እመድ ኢይክል ይፃእ ዘእንበለ በጾም ወበጸሎት። ወወፂኦ ፴ እምህየ ሖረ እንተ ገሊላ ወኢቀ ፈደ ያእምርዎ።
			በእንተ ሕማሙ ወሞቱ
ወመሀሮሙ ለአርዳኢሁ ወይቤ ፴፩ ሎሙ ሀለዎ ለወልድ ዕጓለ እመ ሕያው ይግባእ ውስተ እደ ሰብእ ኃጥአን ወይቀትልዎ ወበሣልስት ዕለት ይትነሣእ። ወኢያእመሩ ዘይ ፴፪ ቤሎሙ ወይፈርህዎ ተስእሎቶ።
			በእንተ ትሕትና ወትዕግሥት
ወበጺሖ ቅፍርናሆም ወበዊኦ ፴፫ ቤተ ይቤሎሙ ምንተኑ ኅይለ ክሙ በፍኖት በበይናቲክሙ። ፴፬ ወአርመሙ እስመ ተባሀሉ በበይናቲሆሙ በፍኖት መኑ እንጋ ፴፭ የዐቢ እምኔሆሙ። ወነበረ ወጻውዖሙ ለዐሠርቱ ወክልኤቱ ወይቤሎሙ ዘይፈቅድ ይኩን ሊቀ ለያ ትሕት ርእሶ ለኵሉ ወይኩን ላእከ ፴፮ ለኵሉ። ወነሥአ ነፃነ ወአቀሞ ማከሎሙ ወአንበሮ ውስተ ሕፅኑ ወይ ፴፯ ቤሎሙ፤ ዘተወክፈ አሐደ ዘመጠነዝ ሕፃን በስምየ ኪያየ ተወክፈ አኮ ኪያየ ባሕቲቶ ዘተወክፈ ዘእንበለ ዘፈነ ፴፰ ወኒ። ወአውሥአ ዮሐንስ ወይቤሎ ሊቅ ቦ ዘርኢነ ዘያወፅእ አጋንንተ በስምከ ወከላእናሁ እስመ ኢተለ ፴፱ ወከ ምስሌነ። ወይቤሎሙ እግዚእ ኢየሱስ ኢትክልእዎ እስመ አልቦ ዘይገብር ኅይለ በስምየ ወይክል ፍጡነ አሕሥሞ ቃል ላዕሌየ። ፵ እስመ እምከመ ኢኮነ ዕድውክሙ ፵፩ ቢጽክሙ ውእቱ። ወዘአስተየክሙ ጽዋዐ ማይ ቄሪር በስምየ እስመ ጽዋዐ ማይ ቄረር በስምየ እስመ እለ ክርስቶስ አንትሙ አማን እብለ ፵፪ ክሙ ኢየኅጕል ዕሴቶ። ወዘአስተሐቶ ለአሐዱ እምእሉ ንኡሳን እለ የአምኑ ብየ ይኄይሶ ይሰቅሉ ማኅረጸ አድግ በክሣዱ ወያስጥምዎ ፵፫ ውስተ ባሕር። ወእመኒ እዴከ ታስሕተከ ምትራ እስመ ይኄይስከ ምቱረ እድ ትባእ ውስተ ሕይወት እምትባእ፤ ምስለ ክልኤሆሙ እደዊከ ውስተ እሳተ ገሀነም ኅበ ዕፄሁ ኢይነውም ወእሳቱ ኢይጠፍእ። ወእመኒ እግርከ ፵፭ ታስሕተከ ምትራ እስመ ይኄይስከ ሐንካሳ ትባእ ውስተ ሕይወት፤ እምትባእ ምስለ ክልኤሆን ፵፮ እገሪከ ውስተ እሳተ ገሃነም ኅበ ዕፄሁ ኢይነውም ወእሳቱ ኢይጠፍእ። ወእመኒ ዐይንከ ታስሕተከ ፵፯ ምልሓ እስመ ይኄይስከ ነቋረከ ትባእ ውስተ መንግሥተ እግዚአብሔር ትምትባእ ምስለ ክል ፵፰ ኤሆን አዕይንቲከ ውስተ ገሃነም ዘእሳት ኅበ ዕፄሁ ኢይነውም ወእሳቱ ኢይጠፍእ።
			በእንተ ፍቅር
እስመ ለኵሉ በእሳት ይሜል ፵፱ ሕዎ ወኵሉ ዘይጠባሕ ይትሜላሕ በጼው። ሠናይ ውእቱ ጼው ወእ ፶ መሰ ጼው ለስሐ በምንት እንከ ይቄስምዎ። ጼወ ርከቡ በበይናቲክሙ ወተሰናአው።
			ምዕራፍ ፲
			ዘከመ ኢይደሉ 
			ኀዲገ ብእሲት
ወተንሢኦ እምህየ ሖረ ብሔረ ፩ ይሁዳ እንተ ማዕዶት ዮርዳኖስ ወሖሩ ካዕበ ምስሌሁ ሕዝብ ወመ ፪ ሀሮሙ በከመ ያለምድ። ወመጽኡ ፈሪሳውያን ወተስእልዎ ወይቤልዎ ይከውኖሁ ለብእሲ ኅዲገ ብእሲቱ ፫ እንዘ ያሜክርዎ። ወአውሥአ እግዚእ ኢየሱስ ወይቤሎሙ ምንተ ፬ መኑ አዘዘክሙ ሙሴ። ወይቤልዎ አዘዘነ ሙሴ ንጽሐፍ ላቲ መጽሐፈ ፭ ኅዳጋቲሃ ወንድኅራ። ወአውሥአ እግዚእ ኢየሱስ ወይቤሎሙ በከመ እከየ ልብክሙ ወሀበክሙ ሙሴ ዘንተ ትእዛዘ ትድኅሩ አንስቲያ ፮ ክሙ። ወእምፍጥረትሰ ተባዕተ ወአንስተ ገብረ እግዚአብሔር። ፯ ወበእንተ ዝንቱ የኀደግ ብእ ፰ ሲቱ። ወይከውኑ ክልኤሆሙ አሐደ ሥጋ ናሁኬ ኢኮኑ ክልኤተ አላ አሐዱ ሥጋ እሙንቱ። ፱ ዘእግዚአብሔር እንከ አስተፃመረ ፲ ሰብእ ኢይፍልጥ። ወበቤት ካዕበ ተስእልዎ አርዳኢሁ በእንተ ዝንቱ ፲፩ ነገር። ወይቤሎሙ ዘደኀረ ብእሲቶ ወሖረ ካልእተ ዘመወ ላዕ ፲፪ ሌሃ። ወእንተሂ ደኀራ ምታ ወሖረት ካልአ ዘመወት።
			ዘከመ ባረኮሙ እግዚእ 
			ኢየሱስ ለሕፃናት
፲፫ ወአምጽኡ ኀቤሁ ሕፃናተ ይግሥሦሙ ወገሠጽዎሙ አርዳኢሁ ለእለ አቅረብዎሙ። ወርእዮ እግ ፲፬ ዚእ ኢየሱስ ተምዐ ወይቤሎሙ ኅድጉ ሕፃናተ ይምጽኡ ኀቤየ ወኢትክልእዎሙ እስመ ለዘከመ እሉ ይእቲ መንግሥተ እግዚአብሔር። አማን እብለክሙ ዘኢተቀበላ ለመ ፲፭ ንግሥተ እግዚአብሔር ከመ ሕፃን ኢይበውኣ። ወአንበሮሙ ውስተ ፲፮ ሕፅኑ ወወደየ እዴሁ ዲቤሆሙ ወባረኮሙ።
			በእንተ ወሬዛ ባዕል
ወእንዘ የሐውር በፍኖት መጽአ ፲፯ አሐዱ ብእሲ ወሰገደ ሎቱ ወይቤሎ ቅር ኄር ምንተ እግበር ከመ እረስ ሕይወተ ዘለዓለም። ወይቤሎ እግዚእ ኢየሱስ ምንተ ፲፰ ትብለኒ ኄር አልቦ ኄር ዘእንበለ አሐዱ እግዚአብሔር። ተአምር ፲፱ ትእዛዛተ ኢትሑር ብእሲተ ብእሲ ኢትቅትል ነፍሰ ኢትስርቅ ኢትኩን ስምዐ በሐሰት ኢትሂድ ወአክብር አባከ ወእመከ። ወአውሥአ ፳ ወይቤሎ ሊቅ ዘንተስ ኵሎ ዐቀ ብኩ እምንእስየ። ወነጸሮ እግዚእ ፳፩ ወአፍቀሮ ወይቤሎ እመሰ ትፈቅድ ፍጹመ ትኩን አሐቲ ተርፈተከ ሑር ሢጥ ኵሎ ዘብከ ወሀብ ለነዳያን ወትረክብ መዝግበ በሰማያት ወጹር መስቀለ ሞትከ ወነዓትልወኒ። ወተከዘ በእንተ ዝንቱ ፳፪ ነገር ወሖረ ትኩዞ እስመ ብዙኅ ፳፫ ጥሪቱ።ው እነጸሮሙ እግዚእ ኢየሱስ ለአርዳኢሁ ወይቤሎሙ እፎ ዕፁብ ለዘቦ ንዋይ በዊእ ውስተ ፳፬ መንግሥተ ሰማያት። ወአንከሩ አርዳኢሁ ዘንተ ነገረ ወካዕበ ይቤሎሙ እግዚእ ኢየሱስ ለአርዳኢሁ ደቅቅየ እፎ ዕፁብ ለእለ ቦሙ ነዋይ በዊእ ውስተ መንግሥተ ፳፭ እግዚአብሔር። ይቀልል ይኅልፍ ገመል እንተ ስቍረተ ሐጽ እም ባዕል ይባእ ውስተ መንግሥተ ፳፮ እግዚአብሔር። ወፈድፋደ አንከሩ ወተባሀሉ በበይናቲሆሙ መኑ እንከ ፳፯ ይክል ድኂነ። ወነጸሮሙ እግዚእ ኢየሱስ ወይቤሎሙ በኅበ ሰብእ ኢይትከሀል ዝ ወበ ኅበ እግዚአብሔር ኵሉ ይትከሀል።
			በእንተ ዕሴቶሙ ለእለ
			ይተልውዎ ለእግዚእ ኢየሱስ
፳፰ ወአኅዘ ጴጥሮስ ይበሎ ናሁኬ ንሕነ ኅደግነ ኵሎ ወተሎናከ። ፳፱ ወአውሥአ እግዚእ ኢየሱስ ወይቤሎሙ አማን እብለክሙ አልቦ ዘየኅድግ አብያተ ወአኀወ ወአኃተ ወአበ ወእመ ወብእሲተ ወውሉደ ወገራውህ በእንቲኣየ ወበ ፴ እንተ ወንጌልየ። ዘኢይትዐሰይ ምእተ ምክዕቢተ በዝንቱ ዓለም አብያተ ወአኀወ ወአኃተ ወአበ ወእመ ወውሉደ ወገራውሀ በስደት ወበዓለምሰ ዘይመጽእ ሕይወተ ዘለዓለም። ወብዙኃን ቀደ ፴፩ ምት ይከውኑ ደኅርተ ወደኅርትኒ ይከውኑ ቀደምተ።
			በእንተ ሕማማቲሁ
			ወሞቱ ወትንሣኤሁ
ወበፍኖት እንዘ የዐርጉ ኢየሩ ፴፪ ሳሌም ይቀድሞሙ እግዚእ ኢየሱስ ወደንገፁ ወእለሂ ይተለውዎ ፈርሁ ወነሥኦሙ ለዐሠርቱ ወክልኤቱ ወአኅዘ ይንግሮሙ ዘሀለዎ ይርከቦ። ወይቤሎሙ ናሁ ነዐርግ ፴፫ ኢየሩሳሌም ወይእኅዝዎ ለወልደ ዕጓለ እመሕያው ሊቃነ ካህናት ወጸሐፍት ወይኴንንዎ በሞት ወይሜጥውዎ ለአሕዛብ፤ ወይሣለቁ ፴፬ ላዕሌሁ ወይዌርቅዎ ወይቀሥፍዎ ወይቀትልዎ ወይትነሣእ በሣልስት ዕለት።
			በእንተ ደቂቅ ዘብዴዎስ
ወእንዘ የሐውሩ ምስሌሁ ያዕቆብ ፴፭ ወዮሐንስ ክልኤህሙ ደቂቀ ዘብዴዎስ ይቤልዎ ሊቅ ንፈቅድ ትግበር ለነ ዘሰአልናከ። ወይቤሎሙ ፴፮ ምንተ ትፈቅዱ እግበር ለክሙ። ወይቤልዎ ሀበነ ንንበር አሐድነ ፴፯ በየማንከ ወአሐድነ በጸጋምከ በውስተ ስብሐቲከ። ወይቤሎሙ እግ ፴፰ ዚእ ኢየሱስ ኢተአምሩ ዘትስእሉ ትክልኑ እንከ ሰትየ ጽዋዕ ዘአነ እሰቲ ወጥምቀትየኒ ዘአነ እጠ ፴፱ እምቅ ትጠመቁኑ። ወይቤልዎ እወንክል ወይቤሎሙ እግዚእ ኢየሱስ ጽዋዕየሰ ዘአነ እጠመቅ ትጠ ፵ መቁ። ወነቢረሰ በየማንየ ወበጸጋምየ አኮ አነ ዘእሁበክሙ አላ አካልኣን አስተዳለወ ሎሙ አቡየ ፵፩ ዘበሰማያት። ወሰሚዖሙ ዐሠርቱ ተምዑ ዲበ ክልኤቱ አኀው ያዕ ፵፪ ቆብ ወዮሐንስ። ወጸውዖሙ እግዚእ ኢየሱስ ወይቤሎሙ ኢተአምሩኑ ከመ መላእክቲሆሙ ለአሕዛብ ይኴንንዎሙ ወዐበይቶሙ ይቀንይ ፵፫ ዎሙ። ወለክሙሰ አኮ ከማሁ አላ ዘይፈቅድ እምኔክሙ ይኩን ሊቀ ፵፬ ይኩንክሙ ገብረ። ወዘይፈቅድ እምኔክሙ ይኩን ዐቢየ ይኩን ፵፭ ክሙ ላእከ። እስመ ወልደ ዕጓለ እመሕያውኒ ኢመጽአ ከመ ይትለአክዎ ዘእንበለ ዳእሙ ከመ ይትለአክ ወከመ ይቤዝዎሙ ለብዙኃን በነፍሱ።
			በእንተ ዕዉር በርጤሜዎስ
፵፮ ወቦአ ኢያሪሆ ወወፂኦ እምኢያሪሆ ወአርዳኢሁኒ ምስሌሁ ወሰብእኒ ብዙኅ ወሀሎ ጤሜዎስ ወልደ በርጤሜዎስ ዕዉር ይነብር ውስተ ፍኖት ወይስእል። ወሰሚዖ ከመ ፵፯ ኢየሱስ ናዝራዊ ውእቱ ከልሐ ውይቤ ተሣሀለኒ ኢየሱስ ወልደ ዳዊት። ወገሠጽዎ ብዙኃን ከመ ፵፰ ያርምም ወአፈድፈደ ከሊሐ ወይቤ ወልደ ዳዊት ተሣሀለኒ። ወቆመ ፵፱ እግዚእ ኢየሱስ ወአዘዘ ይጸውዕዎ ለውእቱ ዕዉር ወጸውዕዎ ወይቤልዎ እመን ወተንሥእ ወይጼውዐከ ሊቅ። ወተንሥአ ወገደፈ ልብሶ ፶ ወመጽአ ኅበ እግዚእ ኢየሱስ። ወአውሥአ እግዚእ ኢየሱስ ወይ ፶፩ ቤሎ ውእቱ ዕዉር ረቡኒ ከመ እርአይ። ወይቤሎ እግዚእ ኢየ ፶፪ ሱስ ሑር ሃይማኖትከ አሕየወተከ ወርእየ ሶቤሃ ወተለዎ በፍኖት።
			ምዕራፍ ፲ወ፩
			ዘከመ ቦአ እግዚእ
			ኢየሱስ ኢየሩሳሌም
			ተጽዒኖ ዲበ ዕዋል
ወአልጺቆም ኢየሩሳሌም ኅበ ፩ ቤተ ፋጌ ወቢታንያ እንተ ገቦ ደብረ ዘይት ፈነወ ወክልኤተ እም አርዳኢሁ። ወይቤሎሙ ሑሩ ፪ ውስተ ሀገር እንተ ቅድሜክሙ ወበዊአክሙ ትረክቡ ሶቤሃ ዕዋለ አድግ እሱረ ዘኢተጽዕኖ ሰብእ ዲቤሁ ፍትሐዎ ወአምጽእዎ ሊተ። ፫ ወለእመቦ ዘይቤለክሙ ምንተ ትገብሩ በሉ እግዚኡ ይፈቅዶ ወሶቤሃ ፬ ይፌንወክሙ ዝየ። ወሖሩ ወረከቡ ዕዋለ እሱረ ኅበ አንቀጽ ውስተ ፭ ፍኖት ወፈትሕዎ። ወይቤልዎሙ እለ ይቀውሙ ህየ ምንተ ትገብሩ ፮ ዘትፈትሑ ዕዋለ። ወይቤልዎሙ በከመ እዘዞሙ እግዚእ ኢየሱስ ፯ ወኀደግዎሙ። ወወሰድዎ ለዕዋል ኅበ እግዚእ ኢየሱስ ወረሐኑ ላዕሌሁ አልባሲሆሙ ወአጽዐንዎ። ፰ ወብዙኃን እለ ነጸፉ ቈጽለ መቲሮሙ እምዕፀው ወቦ እለ ነጸፉ ፱ አልባሲሆሙ ውስተ ፍኖት። እለሂ ይመርሑ ወእለሂ ይተልዉ ይኬልሑ ወይብሉ ሆሣዕና «ብሩክ ዘይመጽእ በስመ እግዚአብሔር።» ፲ ወቡርክት እንተ ትመጽእ መንግሥት በስመ እግዚአብሔር እንተ አቡነ ዳዊት ሆሣዕና በአርያም። ፲፩ ወቦአ እግዚእ ኢየሱስ ኢየሩሳሌም ኀበ ቤተ መቅደስ ወርእዮ ኵሎ ሶበ መስየ ሖረ ቢታንያ ምስለ ዐሠርቱ ወክልኤቱ።
			በእንተ በለስ ዘተረግመት፥
			ወየብሰት
፲፪ ወበሳኒታ ወፂኦ እምቢታንያ ፲፫ ርኅበ፤ ወርእየ በለሰ እምርኁቅ ወባቲ ቈጽል ወሖረ ይርአይ እመቦ ዘይረክብ ፍሬ በውስቴታ ወበጺሖ ኀቤሃ አልቦ ዘረከበ ዘእንበለ ቈጽለ ባሕቲቱ እስመ ኢኮነ ጊዜሁ ለበለስ። ወአውሥአ ወይቤላ አልቦ ፲፬ እንከ ዘይብልዕ ፍሬ እምኔኪ ለዓለም ወሰምዕዎ አርዳኢሁ።
			በከመ ሰደዶሙ
			ለእለ ይሠይጡ
			ወይሣየጡ በምኵራብ
ወበጽሐ ኢየሩሳሌም ወቦአ ቤተ ፲፭ መቅደስ ወአኀዘ ይስድድ እለ ይሠይጡ ወይሣየጡ በምኵራብ ወገፍትዐ ማእዳቲሆሙ ለመወልጣን ወመናብርቲሆሙ ለእለ ይሠይጡ ርግበ። ወከልአ አልቦ ዘየኀልፍ ፲፮ ንዋየ እንተ ምኵራብ። ወመሀሮሙ ፲፯ ወይቤሎሙ አኮኑ ጽሐፍ ዘይብል «ቤትየሰ ቤተ ጸሎት ይከውን ለኵሉ አሕዛብ» ወአንትሙሰ ረሰይክምዎ በኣተ ፈያት ወሰረቅተ። ወሰምዕዎ ሊቃነ ካህናት ወጸሐ ፲፰ ፍት ወኀሠሡ እንተ ኀበ ይቀትልዎ ወፈርህዎ እንተ ኅበ ይቀትልዎ ወፈርህዎ እስመ ኵሉ ሕዝብ ያነክሩ ምህሮቶ። ወእምከመ መስየ ፲፱ ይወጽእ አፍኣ እምሀገር።
			ዘከመ ይደሉ ተወክሎ
			በእግዚአብሔር
ወበግብአቶሙ በነግህ ረከብዋ ፳ ለይእቲ በለስ ይብስተ እምሥርዋ። ወተዘከረ ጴጥሮስ ወይቤሎ ሊቅ ፳፩ ነያ እንታክቲ በለስ እንተ ረገምካ ፳፪ የብሰት። ወአውሥኦ እግዚእ ኢየሱስ ወይቤሎሙ ሃይማኖት እግ ፳፫ ዚአብሔር ርከቡ አማን እንብለክሙ ለእመ ትብልዎ ለዝ ደብር ተንሥእ ወተወረው ውስተ ባሕር ወኢናፈቅሙ በልብክሙ ወተአመንክሙ ከመ ዘነበብክሙ ይከውን ፳፬ ወትረክቡ። ወበእንተ ዝንቱ እብለክሙ ኵሎ ዘጸለይክሙ ወዘሰአልክሙ እንዘ ትትአመኑ ከመ ትረክቡ ወይከውነክሙ።
			በእንተ ኅዲገ አበሳ ቢጽ
፳፭ ወሶበሂ ትጼልዩ ኅድጉ አበሳ ለቢጽክሙ ዘተሓየስክምዎሙ ከመ ይኅድግ ለክሙ አቡክሙ ዘበሰ ፳፮ ማያት አበሳክሙ። ወእመሰ አንትሙ ኢኅደግሙ አቡክሙኒ ሰማያዊ ኢየኀድግ ለክሙ አበሳክሙ።
			ዘከመ ተስእልዎ
			ጸሐፍት ወፈሪሳውያን
			በእንተ መባሕት
፳፯ ወሖረ ካዕበ ኢየሩሳሌም ወእንዘ ያንሶሱ በምኵራብ መጽኡ ኀቤሁ ሊቃነ ካህናት ወጸሐፍት ወረበ ፳፰ ናት። ወይቤልዎ በመባሕተ መኑ ትገብር ከመዝ ወመኑ አብሐከ ፳፱ ትግበር ዘንተ። ወይቤሎሙ እግዚእ ኢየሱስ አነሂ እሴአለክሙ አሐተ ነገረ ወንግሩኒ ወአነሂ እነግረክሙ በመባሕተ መኑ እገብር ዘንተ። ጥምቀቱ ለዮሐንስ እምአ ፴ ይቴኑ እምሰማይኑ አው እምሰብ እኑ አይድዑኒ።ው እተባሀሉ በበይና ፴፩ ቲሆሙ ለእመ ንብሎ እምሰማይ ይብለነ ለምንት ኢአመንክምዎ። ወለእመኒ ንብሎ እምሰብእ ንፈ ፴፪ ርሆሙ ለሕዝብ እስመ ኵሎሙ ከመ ነቢይ ይሬእይዎ ለዮሐንስ። ወተሰጥውዎ ለእግዚእ ኢየሱስ ፴፫ ወይቤልዎ ኢነአምር። ወአውሥአ እግዚእ ኢየሱስ ወይቤሎሙ አነኒ ኢይነግረክሙ በመባሕተ መኑ እገብር ከመዝ።
			ምዕራፍ ፲ወ፪
			ምሳሌ በእንተ ዐጸደ ወይን
ወአኀዘ ይመስል ሎሙ ወይቤ ፩ ሎሙ ብእሲ ተከለ ወይነ ወፀቈኖ ወአክረየ ምክያደ ወሐነጸ ማኅፈደ ውስቴቱ ወሤመ ሎቱ ገባረ ወዐቀብተ ወይን ወነገደ። ወፈነወ ፪ ገብሮ ኀበ ዐቀብተ ወይን በጊዜሁ ያምጽእ ሎቱ እምፍሬ ወይኑ። ወአኀዝዎ ወቀሠፍዎ ወፈነውዎ ፫ ዕራቆ። ወካዕበ ፈነወ ኀቤሆሙ ፬ ካልአ ገብሮ ወኪያሁኒ ወገርዎ ወኰርዕዎ ወፈነውዎ አኅሲሮሙ። ፭ ወፈነወ ሳልሳየኒ ገብሮ ወኪያሁኒ ቀተልዎ ወፈነወ ባዕዳነኒ አግብርተ ብዙኃነ ቦ ዘቀሠፉ ወቦ ዘቀ ፮ ተሉ። ወቦቱ አሐዱ ወልድ ዘያፈቅር ወፈነዎ ኀቤሆሙ ድኅረ ኵሉ እንዘ ይብል የኀፍርዎ ለወ ፯ ልድየሰ። ወይቤሉ ገባር ዝንቱ ውእቱ ወራሲሁ ንዑ  ንቅትሎ ፰ ወንርከብ ርስቶ።ው ኣኀዝዎ ወአውፅእዎ አፍኣ እምዐጸደ ወይን ፱ ወቀተልዎ። ምንተ እንከ ይሬስዮሙ በዓለ ወይን ይመጽእ ወይቀትሎሙ ለእልክቱ ገባር ወይሁብ ፲ ወይኖ ለካልኣን። ወዘኒ ኤያነበብክሙኑ ውስተ መጽሐፍ «እብን እንተ መነንዋ ነደቀት ይእቲ ኮነት ፲፩ ውስተ ርእሰ ማእዘንት። እምኅበ እግዚአብሔር ኮነት ዛቲ ወነካር ፲፪ ይእቲ ለአዕይንቲነ።» ወፈቀዱ የአኀዝዎ ወፈርህዎሙ ለሕዝብ እስመ አእመሩ ከመ በእንቲኣሆሙ ይቤ ዘንተ አምሳለ ወኀደግዎ ወሖሩ።
			ዘከመ ተስእልዎ
			በእንተ ዲናር
፲፫ ወፈነዉ ኀቤሁ ፈሪሳውያን ሰብአ ምስለ ሰብአ ሄሮድስ ከመ ያስሕ ፲፬ ትዎ በቃሉ። ወመጽኡ ኀቤሁ ወይቤልዎ ሊቅ ነአምር ከመ ጻድቅ አንተ ወአልቦ ዘያኀዝነከ ወኢመኑሂ፤ ወኢታደሉ ለገጸ ሰብእ ወበጽድቅ ትሜህር ፍኖተ እግዚአብሔር ይከውንሁ ነሀብ ጸባሕተ ዲናር ለቄሳር አው አልቦ። ወአእምሮሙ ፲፭ እግዚእ ኢየሱስ ጕሕሉቶሙ የይቤሎሙ ለምንት ታሜክሩኒ አምጽኡ ዲናረ ወአርእዩኒ። ወአምጽኡ ፲፮ ሎቱ ወይቤሎሙ ዘመኑ ዝንቱ መልአኩ ወመጽሐፉ ወይቤልዎ ዘቄሳር። ወአውሥአ እግዚእ ኢየ ፲፯ ሱስ ወይቤሎሙ ሀቡ ዘቄሳር ለቄሳር ወዘእግዚአብሔርኒ ግበሩ ለእግዚአብሔር ወአንከርዎ። 
			በእንተ ሰዱቃውያን
			እለ ይብሉ አልቦ
			ትንሣኤ ምዉታን
ወመጽኡ ኀቤሁ ሰዱቃውያን ፲፰ እለ ይብሉ አልቦ ትንሣኤ ምዉታን። ወተስእልዎ ሊቅ ፲፱ ሙሴ ጸሐፈ ለነ ለእመቦ ዘሞተ እኁሁ ወኀደገ ብእሲቶ እንዘ አልቦ ውሉድ ያውስባ እኁሁ ለብእሲቱ ወያቅም ዘርዐ ለእኁሁ። ሀለዉ ፳ እንከ በኀቤነ ስብዐቱ አኅዉ ወአውሰበ ዘይልኅቅ ብእሲተ ወሞተ እንዘ አልቦ ውሉድ። ወአውሰባ ፳፩ ካልኡኒ ወሞተ እንዘ አልቦ ውሉድ ወሣልሱኒ ከማሁ። ወእስከ ሰብ ፳፪ ዐቲሆሙ አውሰብዋ ወኢኅደጉ ውሉደ ወድኅረ ኵሎሙ ሞተት ፳፫ ይእቲ ብእሲት። አመ የሐይዉ እንከ ምዉታን ለመኑ እምኔሆሙ ትከውኖ ብእሲት እስመ ሰብዐቲ ፳፬ ሆሙ አውሰብዋ። ወአውሥአ እግዚእ ኢየሱስ ወይቤሎሙ አኮኑ በእንተ ዝንቱ ትስሕቱ በኢያእምሮ መጻሕፍት ወኢኀይለ እግዚ ፳፭ አብሔር። ወአመሰ የሐይዉ ምዉታን ኢያወስቡ ወኢይትዋሰቡ አላ ከመ መላእክተ እግዚአብሔር እሙ ፳፮ ንቱ በሰማያት። ወከመሰ የሐይዉ ምዉታን ኢያንበክሙኑ በውስተ መጽሐፈ ሙሴ ዘይቤሎ እግዚአብሔር በኀበ ዕፀ ጳጦስ እንዘ ይብል «ኣነ ውእቱ እግዚአብሔር አምላክከ አምላከ አብርሃም አምላከ ወአምላከ ይስሐቅ ወአምላከ ያዕቆብ።» ፳፯ ኢኮነኬ አምላከ ምዉታን አላ አምላከ ሕያዋን ውእቱ ወአንትሙሰ ብዙኀ ትጌግዩ 
			ዘከመ ተስእሎ አሐዱ
			ጸሓፊ በእንተ ትእዛዛት
፳፰ ወመጽአ አሐዱ ጸሓፊ ሰሚዖ ከመ ተኃሠሥዎ ወሶበ ርእየ ከመ ሠናይ ተሰጥዎሙ ተስእሎ፤ ወይቤሎ አይኑ ትእዛዝ ቀዳሚት እም ፳፱ ኵሉ። ወአውሥአ እግዚእ ኢየሱስ ወይቤሎ ዛቲ ይእቲ ቀዳሚት እምኵሉ ትእዛዝ «ስማዕ እስራኤል እግዚአብሔር አምላክከ እግዚአብሔር አሐዱ ውእቱ። ወአፍቅሮ ፴ ለእግዚአብሔር አምላክከ በኵሉ ልብከ ወበኵሉ ነፍስከ ወበኵሉ ኅሊናከ ወበኵሉ ኀይልከ» ዛቲ ይእቲ ቀዳሚት ትእዛዝ። ወካልእታሂ ፴፩ እንተ ትመስላ ዛቲ ይእቲ አፍቅር ቢጸከ ከመ ነፍስከ ወዘየዐቢ እም እላንቱ ትእዛዛት አልቦ። ወይቤሎ ፴፪ ውእቱ ጸሓፊ ሠናየ ትቤ ሊቅ አማን አሐዱ ውእቱ እግዚአብሔር ወአልቦ ባዕድ ዘእንበሌሁ። ወከመ ታፍቅሮ በኵሉ ልብከ ፴፫ ወበኵሉ ኀይልከ ወከመ ታፍቅር ቢጸከ ከመ ነፍስከ ወዝንቱ ይኄይስ እምኵሉ መባእ ወእምኵሉ መሥዋዕት። ወርእዮ ከመ ጠቢብ ፴፬ ውእቱ ይቤሎ እግዚእ ኢየሱስ ኢኮንከ ርኁቀ እመንግሥተ እግዚአብሔር ወአልቦ እንከ ዘተኅበለ ይሰአሎ።
			ዘከመ ተስእሎሙ
			እግዚእ ኢየሱስ
ወይቤሎሙ እግዚእ ኢየሱስ እንዘ ፴፭ ይሜርህሮሙ በምኵራብ እፎ ይብሉ ጸሐፍት ክርስቶስ ወልደ ዳዊት ውእቱ ወለሊሁሰ ዳውዊት ይቤ ፴፮ በመንፈስ ቅዱስ «ይቤሎ እግዚእ ለእግዚእየ ንበር በየማንየ እስከ አገብኦሙ ለጸላእትከ ታሕተ መከ ፴፯ የደ እገሪከ።» ዘለሊሁ እንከ ዳዊት እግዚእየ ይቤሎ እፎ እንከ ይከውኖ ወልደ ወኵሉ ሕዝብ ሠናየ ያጸምዕዎ
			በእንተ ተዐቅቦ
			እምግብረ ጸሐፍት
፴፰ ወይቤሎሙ እንዘ ይሜህሮሙ ዑቁ ወተዐቀቡ እምጸሐፍት እለ ይፈቅዱ ያንሶስዉ ተላቢሶሙ ወይትአምኅዎሙ በምሥያጣት። ፴፱ ወያፈቅሩ ነቢረ ፍጽም በውስተ አዕዳዋት ወርእሰ ምርፋቃት በው ፵ ስተ ምሳሓት። እለ ይውኅጥዎን ለአብያተ መበለታት ወይትሜየኑ በነዋኀ ጸሎቶሙ እሉ ይረክቡ ዘየዐቢ ኵነኔ።
			በእንተ ክልኤ ጸራይቅ
፵፩ ወነቢሮ እግዚእ ኢየሱስ መንጸረ ሙዳየ ምጽዋት ይሬኢ ሰብአ ዘያበውኡ ጸራይቀ ወይወድዩ ውስተ ሙዳየ ምጽዋት ወብዙኃን አብዕ ፵፪ ልት እለ አብኡ ብዙኀ። ወመጽአት አሐቲ ብእሲት ነዳዪት መበለት ወአብአት ክልኤ ጸራይቀ ዘይብ ፵፫ ልዎ ቆንደራጢስ። ወጸውዖሙ ለአርዳኢሁ ወይቤሎሙ አማን እብለክሙ ከመ ዛቲ እንዳዪት መበለት አብዝኅት አብኦ እምኵሎሙ እለ አብኡ ውስተ ሙዳየ ምጽዋት። እስመ ኵሎሙ እለ አብኡ ፵፬ እምተረፎሙ አብኡ ወይእቲሰ እምተጽናሳ ኵሉ ዘባቲ አብአት ወኵሎ መንበርታ።
			ምዕራፍ ፲ወ፫
			በእንተ ንሥተተ
			ቤተ መቅደስ
ወወፂኦ እምኵራብ ይቤሎ ፩ አሐዱ እምአርዳኢሁ ሊቅ ርኢ ምንተ ይመስል ንድቁ ወበኒሁ። ወአውሥአ እግዚእ ኢየሱስ ወይ ፪ ቤሎ ትሬኢኑ ዘንተ ኵሎ ንድቀ ዐቢየ ኢይትኅደግ ዝየ እብን ዲበ እብን ዘኢይትነሠት።
			በእንተ ኅልቀተ ዓለም
ወእንዘ ይነብር ውስተ ደብረ ዘይት ፫ አንጻረ ምኵራብ ተስእልዎ በባሕሪቶሙ ጴጥሮስ ወያዕቆብ ወዮሐንስ ወእንድርያስ። ወይቤልዎ ንግ ፬ ረነ ማእዜ ይከውን ዝንቱ ወምንት ትእምርቱ አመ ይከውን ዝንቱ ኵሉ። ወአውሥአ እግዚእ ኢየሱስ ፭ ወአኀዘ ይበሎሙ ዑቁ ኢያስሕቱ ክሙ። እስመ ብዙኃን ይመጽኡ ፮ በስምየ እንዘ ይብሉ አነ ውእቱ ክርስቶስ ወያስሕትዎሙ ለብዙኃን። ወአመ ሰማዕክሙ አጽባ ፯ እተ ወድምፀ ጸባኢት ኢትደንግፁ እስመ ሀለዎ ይኩን ዝንቱ ወባሕቱ ፰ አኮ ሶቤሃ ዘየኀልቅ። ወይትነሣእ ሕዝብ ዲበ ሕዝብ ወነገሥት ላዕለ ነገሥትው እይከውን ድልቅልቅ በበብሔሩ ወይመጽእ ረኃብ ወዝንቱ ፱ ቀዳሚሁ ለፃዕር። ወአንትሙሰ ዑቁ ርእሰክሙ ወይወስዱክሙ አዕዋዳተ ወይቀሥፉክሙ በመኳርብት ወይትባጽሑክሙ ኀበ መላእክት ወነገሥት በእንቲኣየ ከመ ይኩን ፲ ስምዐ ላዕሌሆሙ። ወለኵሎሙ አሕዛብ ይደሉ ይቅድሙ ወይ ፲፩ ስብክዎ ለወንጌል። ወሶበሂ ያበጽሑክሙ ወይሜጥዉክሙ ኢትቅድሙ ተኀልዩ ዘትብሉ ወዘትነብቡ ዘአንበበክሙ ሶቤሃ ንቡ እስመ ኢኮንክሙ አንትሙ ዘትነብቡ ዘእንበለ መንፈስ ቅዱስ። ፲፪ ወያገብእ እኅው እኅዋሁ ለሞት ወአብ ውሉዶ ወውሉድ ይትነሥኡ ዲበ አዝማዲሆሙ ወይቀት ፲፫ ልቆሙ። ወትከውኑ ጽሉኣነ በኀበ ኵሉ ሰብእ በእንተ ስምየ ወዘሰ አዝለፈ ትዕግሥቶ ውእቱ ይድኅን። ፲፬ ወሶበ ርኢክሙ ኅሳሮ ለሙስና ዘይቤ ዳኔል ነቢይ ዘይቀውም ውስተ መካን ቅዱስ ኅበ ኢይደሉ ዘያነብብ ለይለቡወይእተ አሚረ እለ ውስተ ይሁዳ ይጐዩ ውስተ ፲፭ አድባር። ወዘኒ ውስተ ናሕስ ሀሎ ኢይረድ ውስተ ቤተ ወኢይባእ ይንሣእ ዘኮነ እምቤት። ወዘኒ ገዳም ፲፮ ሀሎ ኢይትመየጥ ድኅሬሁ ይንሣእ ልብሶ። ወባሕቱ አሌ ሎን ፲፯ ለፅኑሳት ወለእለ የሐፅና ውእት አሚረ። ወጸልዩ ከመ ኢይኩን ፲፰ ጕያክሙ በክረምት። እስመ ይከ ፲፱ ውን ውእተ አሚረ ዐቢይ ሕማም ዘእምአመ ፈጠረ እግዚአብሔር ዓለም ኢኮነ ወኢይከውንሂ። ወሶበ ፳ አኮ ዘአኅጸሮን እግዚአብሔር ለእማንቱ መዋዕል እምኢድኅነ ኵሉ ዘሥጋ ወባሕቱ በእንተ ኅሩያኒሁ እለ ኅረየ እግዚአብሔር የኀጽራ እማንቱ መዋዕል። ወይእተ ፳፩ አሚረ እመቦ ዘይቤለክሙ ነዋ ዝየ እመቦ ዘይቤለክሙ ነዋ ዝየ ሀሎ ክርስቶስ ወነዋ ከሃከ ኢትእመኑ። እስመ ይመጽኡ ሐሳ ፳፪ ውያነ መሲሕ ወሐሳውያነ ነቢያት ወይገብሩ ተአምረ ወመንክረ ከመ ያስሕቱ ወሶበሰ ይትከሀሎሙ እምአስሐትዎሙ ለኅሩያንሂ። ወአንትሙሰ ዑቁ ናሁ አቅ ፳፫ ደምኩ ነጊሮተክሙ ኵሎ።
			በእንተ ምጽአቱ ለወልደ
			ዕጓለ እመሕያው
ወባሕቱ ይእተ አሚረ ምስለ ዝ ፳፬ ኵሉ ሕማም ፀሓይኒ ይጸልም ወወርኅኒ ኢይሁብ ብርሃኖ። ወከዋክብትኒ ፳፭ ይወድቁ እምሰማይ ወይትከወስ ኅይለ ፳፮ ሰማያት። ወአሜሃ ይሬእይዎ ለወልደ ዕጓለ እመሕያው እንዘ ይመጽእ በደመና ምስለ ኅይል ወብዙኅ ፳፯ ስብሐት። ወይእተ አሚረ ይፌንዎሙ ለመላእክቲሁ ወያስተጋብእዎሙ ለኅሩያኒሁ እምአርባዕቱ ነፋሳት ወእምአጽናፈ ምድር እስከ ፳፰ አጽናፈ ሰማይ። ወእምበለስ አእምሩ አምሳሊሁ እምከመ ኮነ አጽቃድኩመ ወሠረጸ ቈጽላ ይትዐወቅ ፳፱ ከመ አልጸቀ ማእረር። ከማሁኬ አንትሙኒ እምከመ ርኢክሙ ዘንተ ኵሎ ከመ ኮነ አእምሩ ከመ በጽሐ ፴ ኅበ ኆኅት። አማ እብለክሙ ከመ ኢተኀልፍ ዛቲ ትውልድ ዘእንበለ ፴፩ ይኩን ዝንቱ ኵሉ። ሰማይ ወምድር የኅልፍ ወቃልየሰ ኢኅልፍ።
			በእንተ ሰዓተ ወዕለት
፴፪ ወበእንተሰ ይእቲ ዕለት ወይእቲ ሰዓት አልቦ ዘየአምራ ኢመላእክተ ሰማይ ወኢወልድ ዘእንበለ ፴፫ አብ ባሕቲቱ። ዑቁ ትግሁ ወጸልዩ እስመ ኢተአምሩ ማእዜ መዋ ፴፬ ዕለ ጊዜሁ። እስመ ከመ ብእሲ ዘይነግድ ወየኅድግ ቤቶ ወይሁቦሙ ግብሮሙ ለአግብርቲሁ ለለአሐዱ እምኔሆሙ ወይኤዝዞ ለዐ ፴፭ ጻዊኒ ከመ ይትጋህ። ትግሁ እንከ እስመ ኢተአምሩ ማእዜ ይመጽእ በዓለ ቤት እመሂ ሠርከ ወእመሂ መንፈቀ ሌሊት ወእመሂ ጊዜ ይነቁ ዶርሆ ወእመሂ ጸቦሖ። ኢይምጻእክሙ ግብተ ወኢይር ፴፮ ከብክሙ እንዘ ትነውሙ። ወናሁ ፴፯ እብለክሙ ለኵልክሙ ትግሁ።
			ምዕራፍ ፲ወ፬
			ዘከመ ተማከሩ ሊቃነ ካህናት
			ይቅትልዎ ለእግዚእ ኢየሱስ
ወእስከ ሰኑይ መዋዕል ፋሲካ በዓለ ፩ መጸለት ወኅሠሡ ሊቃነ ካህናት ወጸሐፍት ይትመየንዎ ወየአኅዝዎ ወይቅትልዎ። ወይቤሉ አኮኬ በበ ፪ ዓል ከመ ኢትሀወኩ ሕዝብ።
			በእንተ እንተ ቀብዐቶ
			ለእግዚእነ ዕፍረተ
ወእንዘ ሀሎ ቢታንያ በቤተ ስም ፫ ዖን ዘለምጽ እንዘ ይረፍቅ መጽአት ብእሲት ወአምጽአት ዕፍረተ ዘአልባጥሮስ ዘናርዱ ቅድው ዘዕፁብ ሤጡ ወአኮሰቶ ወሶጠት ዲበ ርእሱ። ወቦ እለ ተምዑ ወይ ፬ ቤሉ ለምንት ዘመጠነዝ ኅጕል ዘዝ ዕፍረት። እምኢተክህለኑ ይሠ ፭ የጥ ዝንቱ ዕፍረት ፈድፋደ እምሠለስቱ ምእት ዲናር ወይትወሀብ ለነዳያን ወገሠጽዋ። ወይቤሎሙ ፮ እግዚእ ኢየሱስ ኅድግዋ ለብእሲት ወኢታስርሕዋ ሠናየ ግብረ ገብረት ፯ ላዕሌየ። ወለነዳያንሰ ዘልፈ ትረክብዎሙ በኅቤክሙ ወጊዜ ፈቀድክሙ ታሤንዩ ሎሙ ወኪያየሰ ፰ አኮ ዘልፈ ዘትረክቡኒ። ወዛቲኒ ዘባቲ ገብረት ወአቅደመት ወቀብ ፱ ዐተኒ ሥጋየ ለቀርበየ። አማን እብለክሙ ኅበ ሰበክዋ ለዛቲ ወንጌል ውስተ ኵሉ ዓለም ይንግሩ ዘገብረት ዛቲ ብእሲት ወይዜከርዋ።
			ዘከመ አግብኦ ይሁዳ
			ለእግዚእነ ኢየሱስ
፲ ወይሁዳ አስቆሮታዊ አሐዱ እምዐሠርቱ ወክልኤቱ ሖረ ኅበ ሊቃነ ካህናት ከመ ያግብኦ ሎሙ። ፲፩ ወሰሚዖሙ ተፈሥሑ ወተናገርዎ የሀብዎ ሠላሳ ብሩረ ወፈቀደ በጽሚት ያግብኦ ሎሙ።
			በእንተ በዓለ ፋሲካ
፲፪ ወአመ ቀዳሚት ዕለት በዓለ መጸለት ፋሲካ አመ ይጠብሑ ፍሥሐ ይቤልዎ አርዳኢሁ በአይቴ ትፈቅድ ንሑር ናስተዳሉ ለከ ትብላዕ ፲፫ ፍሥሐ። ወፈነወ ክልኤተ እምአርዳኢሁ ወይቤሎሙ ሑሩ ሀገረ ዘቅድሜክሙ ወትረክቡ ብእሴ ዘይጸውር ጻሕበ ማይ ወትልውዎ ኅበ ፲፬ ቦአ ቤት። ወበልዎ ለበዓለ ቤት ይቤለከ ሊቅ አይቴኑ ጽርሕ ኅበ እበልዕ ፍሥሐ ምስለ አርዳእየ። ወውእቱ ያርእየክሙ ጽርሐ ዐቢየ ፲፭ ወንጹፈ ወርሡየ ወህየ አስተዳልዉ ለነ። ወሖሩ አርዳኢሁ ሀገረ ወረ ፲፮ ከቡ በከመ ይቤሎሙ ወአስተዳለዉ በህየ ፍሥሐ። ወመስዮ ሖረ ምስለ ፲፯ ዐሠርቱ ወክልኤቱ አርዳኢሁ።
			ዘከመ ከሠተ 
			ለሐዋርያት ዘያገብኦ
ወእንዘ ይፍረቁ ወይበልዑ ይቤ ፲፰ ሎሙ እግዚእ ኢየሱስ አማን እብለክሙ አሐዱ እምኔክሙ ዘይበልዕ ምስሌየ ያገብአኒ። ወአኅዙ ፲፱ ይተክዙ ወይበሉ በበ አሐዱ አነኑ እንጋ ውእቱ። ወአውሥአ ወይቤ ፳ ሎሙ አሐዱ እምዐሠርቱ ወክልኤቱ ዘይጸብሕ ምስሌየ ውስተ መጽብሕየ። ወወልደ ዕጓለ እመ ፳፩ ሕያውሰ የሐውር በከመ ጽሑፍ በእንቲኣሁ ወባሕቱ አሌ ሎቱ ለውእቱ ብእሲ ዘእምኔሁ ይትሜጠውዎ ለወልደ ዕጓለ እመሕያው እምኅየሶ ሶበ ኢተወልደ ለውእቱ ብእሲ።
			ዘከመ ሠርዐ
			ሥርዐተ ቍርባን
ወእንዘ ይበልዑ ነሥእ እግዚእ ፳፪ ኢየሱስ ኅብስተ ወባረከ ወፈተተ ወወሀቦሙ ወይቤሎሙ ንሥኡ ፳፫ ብልዑ ዝውእቱ ሥጋየ። ወነሥአ ጽዋዐኒ ወአእኵቶ ወሀቦሙ ወይቤሎሙ ንሥኡ ወስትዩ እምኔሁ ፳፬ ኵልክሙ። ወይቤሎሙ ዝውእቱ ደምየ ዘሐዲስ ሥርዐት ዘይትከ ፳፭ ውን በእንተ ብዙኃን። አማን እብለክሙ ኢይሰቲ እንከ እምዝንቱ ፍሬ ወይን እስከ እንታክቲ ዕለት አመ እሰትዮ ሐዲስ በመንግሥተ ፳፮ እግዚአብሔር። ሰቢሖሙ ወአንቢቦሙ ወፅኡ ውስተ ደብረ ዘይት።
			ዘከመ ኅደግዎ ሐዋርያት
			ለእግዚእ ኢየሱስ
፳፯ ወይቤሎሙ እግዚእ ኢየሱስ ለአርዳኢሁ ኵልክሙ ትክሕዱኒ በዛቲ ሌሊት እስመ ጽሐፍ ዘይብል «እቀትሎ ለኖላዊ ወይዘረዋ ፳፰ ግዒሁ።» ወእምድኅረ ተንሣእኩ ፳፱ እቀድመክሙ ገሊላ። ወይቤሎ ጴጥሮስ ለእመኒ ኵሎሙ ክሕዱከ ፴ አንሰ ኢይክሕደከ። ወይቤሎ እግዚእ ኢየሱስ አማን እብለከ አንተ ትክሕደኒ ዮም ስልሰ በዛቲ ሌሊት ዘእንበለ ይንቁ ዶርሆ ክልኤ ጊዜ። ፴፩ ወአፈድፈደ ጴጥሮስ ትምክሕተ ውተሐልፎተ እንዘ ይብል እመውትሂ ምስሌከ ወኢይክሕደከ ወከማሁ ይቤሉ ኵሎሙ። 
			ዘከመ ጸለየ እግዚእ
			በጌቴሴማኒ
ወሖሩ ዐጸደ ወይን እንተ ስማ ፴፪ ጌቴሴማኒ ወይቤሎሙ ለአርዳኢሁ ንበሩ ዝየ እስከ አሐውር ከሃ ወእጼሊ። እነሥኦሙ ለጴጥ ፴፫ ሮስ ወለያዕቆብ ወለዮሐንስ ምስሌሁ ወአኅዘ ይተክዝ ወይኅዝን። ወይቤሎሙ ተከዘት ነፍስየ እስከ ፴፬ ለሞት ንበሩ ዝየ ወትግሁ እንከ። ወእምዝ ተአተተ ሕቀ ወሰገደ ፴፭ ውስተ ምድር ወጸለየ ከመ ትኅልፍ እምኔሁ ይእቲ ሰዓት ለእመ ይትከሀል።ው እይቤ አባ ወአቡየ ኵሉ ፴፮ ይትከሀለከ አኅልፋ እምኔየ ለዛቲ ጽዋዕ ወባሕቱ ፈቃደ ዚኣከ ለይኩን ወአኮ ፈቃደ ዚኣየ። ወገቢኦ ፴፯ ረከቦሙ እንዘ ይነውሙ ወይቤሎ ለጴጥሮስ ስምዖን ትነውምኑ ወኢትክል ተዐግሦ አሐተ ሰዓተ። ትግሁ ወጸልዩ ከመ ኢትባኡ ፴፰ ውስተ መንሱት እስመ መንፈስ ይፈቅድ ወሥጋ ይደክም። ወሆረ ፴፱ ካዕበ ወጸለየ ወኪያሁ ከመ ይቤ። ወገቢኦ ካዕበ ረከቦሙ እንዘ ይነ ፵ ውሙ እስመ ከብዳ አዕይንቲሆሙ ወኢየአምሩ ዘይነብቡ። ወመጽአ ፵፩ በሣልስ ወይቤሎሙ ኑሙ እንከሰ ወአዕርፉ ምዕረ እስመ ናሁ በጽሐ ጊዜሁ ወናሁ ያገብእዎ ለወልደ ዕጓለ እመሕያው ውስተ እደ ኃጥ ፵፪ ኣን። ተንሥኡ ንሑር ናሁ በጽሐ ዘያገብአኒ።
		ዘከመ አግብኦ ይሁዳ ለእግዚእነ 
		ኢየሱስ ወዘከመ አኀዝዎ
፵፫ ወእንዘ ይትናገሮሙ በጽሐ ሶቤሃ ይሁዳ ወአስቆሮታዊ አሐዱ እምዐሠርቱ ወክልኤቱ ወምስሌሁ ብዙኃን ሰብእ ምስለ መጣብሕ ወአብትር እምኅበ ሊቃነ ካህናት ወጸሐ ፵፬ ፍት ወረበናት። ወወሀቦሙ ትእምርተ ዘያገብኦ ወይቤሎሙ ዘሰዐምክዎ ውእቱ አኅዝዎ ወአጽ ፵፭ ንዕዎ ወሰድዎ። ወሶቤሃ መጽአ ኅቤሁ ወይቤሎ ረቢ ወሰዐሞ። ፵፮ ወሰፍሑ እደዊሆሙ ላዕሌሁ ወአኅ ፵፯ ዝዎ። ወመልሐ መጥባሕቶ አሐዱ እምእለ ምስሌሁ ይቀውሙ ወዘበጦ ለገብረ ሊቀ ካህናት ወመ ፵፰ ተሮ እዝኖ። ወአውሥአ እግዚእ ኢየሱስ ወይቤሎሙ ከመ ሰራቂኑ ትዴግኑኒ መጻእክሙ ምስለ መጣ ፵፱ ብሕ ወአብትር ተአኅዙኒ። ወኵሎ አሚረ ሀሎኩ ምስሌክሙ እሜህር በምኵራብ ወኢአኅዝክሙኒ ወባሕቱ ከመ ይብጻሕ ዘውስተ ፶ መጻሕፍት። ወኀደግዎ ኵሎሙ ፶፩ አርዳኢሁ ወጐዩ። ወተለዎ አሐዱ ወሬዛ ዘይትዐጸፍ ሰንዱነ ዕራቆ ወአኅዝዎ ወራዙት። ወኅደገ ሰን ፶፪ ዱኖ ወጐየ ዕራቆ።
			ዘከመ ቆመ እግዚእ
			ኢየሱስ ውስተ ዐውድ
ወወሰድዎ ለእግዚእ ኢየሱስ ኅበ ፶፫ ሊቀ ካህናት ወተጋብኡ ኅቤሁ ኵሎሙ ሊቃነ ካህናት ወጸሐፍት ወረበናት። ወተለዎ ጴጥሮስ እም ፶፬ ርኍቅ ውስተ ውሳጤ ዐጸደ ሊቀ ካህናት ወነበረ ምስለ ወዓልያኒሆሙ ይስሕን መንገለ በርህ። ወኀሠሡ ፶፭ ሊቃነ ካህናት ወኵሉ ዐውድ ሰማዕተ ሐሰት በዘያስተዋድይዎ ለእግዚእ ኢየሱስ ከመ ይትቅልዎ ወኅጥኡ። ወብዙኃን እለ አስተዋደ ፶፮ ይዎ በሐሰት ወኢኀብረ ቃሎሙ። ወቦ እለ ተንሥኡ ሰማዕተ ሐሰት ፶፯ እንዘ ይብል አነ እነሥቶ ለዝንቱ ቤተ መቅደስ ዘድ ገብሮ ወበሠሉስ ዕለት አሐንጽ ካልአ ዘእድ ኢገብሮ። ወምስለ ዝኒ ኢኅብረ ፶፱ ስምዖሙ። ወተንሥአ ሊቀ ካህናት ፷ በማእከለ ዐውድ ወሐተቶ ለእግዚእ ኢየሱስ ወይቤሎ አልቦኑ ዘትሰጠው እንዘ መጠነዝ ያስተዋድዩከ። ወአርመመ ወኢተሰጥዎ ወኢምን ፷፩ ተኒ ወካዕበ ተሐቶ ሊቀ ካህናት ወይቤሎ አንተኑ ውእቱ ክርስቶስ ፷፩ ወልዱ ለብሩክ። ወይቤሎ እግዚእ ኢየሱስ እወ አነ ውእቱ ወትሬእይዎ ለወልደ ዕጓለ እመሕያው እንዘ ይነብር በየማነ ኀይል ወይ ፷፫ መጽእ በደመና ሰማይ። ወሠጠጠ አልባሲሁ ሊቀ ካህናት ወይቤ ምንተ እንከ ትፈቅዱ ሎቱ ሰማ ፷፬ ዕተ። ናሁ ለሊክሙ ሰማዕክሙ ጽርፈቶ ምንተ እንከ ተብሉ ወአግብኡ ፍትሐ ኵሎሙ ወይቤሉ ፷፭ ይቅትልዎ። ወአኅዙ እምውስቴቶሙ ይውርቅዎ ወይጽፍዕዎ ገጾ ወይኵርዕዎ ርእሶ ወይቤልዎ ተነበይ ለነ ክርስቶስ መኑ ጸፍዐከ ወኮኑ ወዐልት ይጸፍዕዎ በሕቁ።
			ዘከመ ክሕዶ ጴጥሮስ 
			ለእግዚእ ኢየሱስ
፷፮ ወእንዘ ሀሎ ጴጥሮስ ታሕተ ውስተ ዐጸድ መጽአት አሐቲ ወለት እምአእማተ ሊቀ ካህናት። ፷፯ ወርእየቶ ለጴጥሮስ ይስሕን ወነጸረቶ ወትቤሎ አንተሂ ምስለ ኢየ ፷፰ ሱስ ገሊላዊ ሀሎከ። ወክሕደ ወይቤላ ኢየአምር ወኢይጤይቅ ዘትብሊ ወወፅአ አፍኣ ኅበ ጸናፌ ፷፱ ወነቀወ ዶርሆ። ወርእየቶ ካዕበ ካልእት ወለት ወትቤሎሙ ለእለ ይቀውሙ ህየ ዝንቱኒ እምኔሆሙ ውእቱ ወክሕደ ካዕበ። ወእምድኅረ ሕቅ ካዕበ ይቤልዎ ፸ ለጴጥሮስ እለ ይቀውሙ አማን እምኔሆሙ አንተ ወገሊላዊ አንተ ወቃልከ ያዐውቀከ። ወአኅዘ ይት ፸፩ ረገም ወይምሐል ከመ ኢየአምሮ ለውእቱ ብ እሲ ዘትብሉ ወሶቤሃ ነቀወ ካዕበ ዶርሆ። ወተዘከረ ጴጥ ፸፪ ሮስ ቃሎ ለእግዚእ ኢየሱስ ዘይቤሎ ሥልሰ ትክሕደኒ ዘእንበለ ይንቁ ዶርሆ ክልኤ ጊዜ ወበከየ።
			ምዕራፍ ፲ወ፭
			ዘከመ አቀምዎ ለእግዚእ
			ኢየሱስ ቅድመ ጲላጦስ
ወሶበ ጸብሐ ተማከሩ ሊቃነ ካህ ፩ ናት ወረበናት ወጸሐፍት ወኵሉ ዐውድ ወኅመይዎ ለእግዚእ ኢየሱስ ወወሰድዎ ወመጠውዎ ለጲላጦስ። ወተስእሎ ጲላጦስ ወይ ፪ ወአውሥአ እግዚእ ኢየሱስ ወይቤሎ አንተ ትብል፤ ወስተዋደ ፫ ይዎ ሊቃነ ካህናት ብዙኀ ወውእቱሰ አልቦ ዘአውሥአ። ወሐተቶ ፬ ካዕበ ጲላጦስ ወይቤሎ አልቦኑ ዘትሰጠው እንዘ መጠነዝ ያስተዋድዩከ። ወኢተሰጥዎ እግዚእ ኢየ ፭ ሱስ ወኢምንተኒ እስከ አንከሮ ጲላጦስ። ወለለ በዓል ያሐዩ ሎሙ ፮ አሐደ እምነ ሙቁሓን ዘአደብሩ። ወሀሎ አሐዱ ብእሲ ዘስሙ በር ፯ ባን ሙቁሕ ምስለ እለ ገብሩ ሀከከ ወምስለ ቀተልተ ነፍስ። ፰ ወዐርጉ ሕዝብ ወክልሑ ወሰአሉ ይግበር ሎሙ በከመ ያለምድ። ፱ ወአውሥአ ጲላጦስ ወይቤሎሙ ትፈቅዱኑ አሕይዎ ለክሙ ለንጉሠ ፲ አይሁድ። እስመ እያምሮሙ ከመ በቅንአቶሙ አግብእዎ ሊቃነ ካህ ፲፩ ናት። ወሊቃነ ካህናትሰ ሆክዎሙ ለሕዝብ ከመ በርባንሃ ይስአሉ ፲፪ ያሕዩ ሎሙ። ወካዕበ አውሥአ ጲላጦስ ወይቤሎሙ ምንተ እንከ ትፈቅዱ እረስዮ ለዘተብህለ ንጉሠ ፲፫ አይሁድ። ወካዕበ ከልሑ ኵሎሙ ፲፬ ወይቤሉ ስቅሎ። ወይቤሎሙ ጲላጦስ ምንተ እኩየ ገብረ ወፈድፋደ ፲፭ ጸርሑ ወይቤሉ ስቅሎ። ወመንከረ ጲላጦስ ይግበር ፈቃዶሙ ለሕዝብ ወአሕየወ ሎሙ በርባንሃ ወቀሠፎ ለእግዚእ ኢየሱስ ወወሀቦሙ ይስቅልዎ። 
			ዘከመ ተሣለቁ ላዕሌሁ
			ለእግዚእ ኢየሱስ
፲፮ ወአብእዎ ሐራ ውሳጤ ዐጸድ ኅበ ምኵናን ወጸውዑ ኵሎ ሠገ ፲፯ ራተ ሰጲራ። ወአልበስዎ ሜላተ ወጸፈሩ አክሊለ ዘሦክ ወአስተቀጸልዎ ላዕለ ርእሱ ወይሣለቅዎ። ፲፰ ወይብልዎ በሓ ንጉሦሙ ለአይ ፲፱ ሁድ። ወይኰርዕዎ ርእሶ በኅለት ወይወርቅዎ ወያስተበርኩ ወይሰግዱ ሎቱ። ወሶበ ተሣለቁ ላዕ ፳ ሌሁ ሰለብዎ ውእተ ሜላተ ወአልበስዎ አልባሲሁ ወወሰድዎ ኅበ ይሰቅልዎ። ወዐበጡ አሐደ ኃላፌ ፳፩ ፍኖት ስምዖንሃ ቀሬናዌ እትወቶ እምሐቅል ወውእቱ አቡሆሙ ለእለ እስክንድሮስ ወለሮፎስ ከመ ይጹር መስቀሎ። ወወሰድዎ ብሔረ ጎል ፳፪ ጎታ ዘበትርጓሜሁ ይብልዎ መካነ ቀራንዮ። ወወሀብዎ ይስተይ ወይነ ፳፫ ምስለ ከርቤ ቱሱሐ ወአበየ ሰትየ።
			በእንተ ስቅለቱ
			ለእግዚእ ኢየሱስ
ወሰቀልዎ ወተዐፀዉ ዲበ አልባ ፳፬ ሲሁ ወተካፈሉ ዘከመ ይነሥኡ። ወሠለስቱ ሰዓት ውእቱ ጊዜ ይሰ ፳፭ ቅልዎ፤ ወይብል መጽሐፈ ጌጋዩ ፳፮ ንጉሦሙ ለአይሁድ፤ ወሰቀሉ ምስል ፳፯ ሌሁ ክልኤተ ፈያተ አሐደ በየማኑ ወአሐደ በፀጋሙ። ወተፈጸመ መጽ ፳፰ ሐፍ ዘይቤ «ተኈለቈ ምስለ ገበርተ ዐመፃ።» ወኀለፍትኒ ይፀርፉ ፳፱ ላዕሌሁ ወየሀውሱ ርእሶሙ ወይብልዎ ኦ ዘየንሥቶ ለቤተ መቅደስ ወበሠሉስ ዕለት የሐንጾ። አድኀን ፴ ርእሰከ ወረድ እመስቀልከ። ወከማሁ ፴፩ ሊቃነ ካህናትኒ ወጸሐፍት ይሣለቁ ላዕሌሁ ወይብልዎ ዘባዕደ ያድኅን ወርእሶ ኢይክል አድኅንኖ። እመሰ ፴፪ ክርስቶስ ውእቱ ንጉሠ እስራኤል ለይረድኬ ይእዜ እምነ መስቀሉ ንርአይ ወንእመን ቦቱ ወእለሂ ተሰቅሉ ምስሌሁ ይዘንጕጕዎ።
			በእንተ ሞቱ ዲበ 
			ዕፀ መስቀል
፴፫ ወሶበ ኮነ ጊዜ ቀትር ጸልመ ፀሐይ ወኵሉ ዓለም ጸልመ እስከ ፴፬ ተሱዐተ ሰዓት። ወጊዜ ተሱዐት ገዐረ እግዚእ ኢየሱስ በዐቢይ ቃል ወይቤ ኤሎሄ ኤሎሄ ኤልማስ ላማ ሰበቅታኒ ዘበትርጓሜሁ ይብል አምላኪየ አምላኪየ ፴፭ ለምንት ኀደገኒ። ወቦ እለ ይቤሉ እምእለ ይቀውሙ ህየ ኤልያስሃ ፴፮ ይጼውዕ። ወሮጸ አሐዱ ወመልአ ሰፍነገ ብሒአ ወአሰረ በኅለት ወአስተዮ ወይቤ ኅድጉ ንርአይ ለእመ ፴፯ ይመጽእ ኤልያስ ያውርዶ። ወገዐረ እግዚእ ኢየሱስ በዕቢይ ቃል ወመ ፴፰ ጠወ ነፍሶ። ወተሠጠ መንጦላዕተ ምኵራብ ለክልኤ እምላዕሉ ፴፱ እስከት አሕቱ። ወርእዮ ሐራዊ ሊቀ ምእት ዘይቀውም መንጸረ ከመ ከመዝ ግዒሮ ሞተ ይቤ አማን ዝንቱ ብእሲ ወልደ እግዚአብሔር ፵ ውእቱ። ወሀለዋ አንስት ይቀውማ ወይኔጽራ እምርኁቅ ወውእቶን ማርያም መግደላዊት ወማርያም እንተ ያዕቆብ ዘይንእስ ወእሙ ለዮሳ ወሰሎሜ። እለ ተለዋሁ እምገሊላ ፵፩ ወተልእካሁ ወባእዳትሂ ብዙኃት እለ ዐርጋ ምስሌሁ ኢየሩሳሌም።
			በእንተ ርደቱ
			ውስተ መቃብር
ወመስዮ ዐርብ አሜሃ በአተ ሰን ፵፪ በት ውእቱ። መጽአ ዮሴፍ እም ፵፫ አርማትያስ ብእሲ ኄር ወጠቢብ ወውእቱ ይሴፎ መንግሥተ እግዚአብሔር ወተኅለበ ወቦአ ኅበ ጲላጦስ ወሰአለ ሥጋሁ ለእግዚእ ኢየሱስ። ወአንከረ ጲላጦስ ወይቤ እፎ ፵፬ ሞተ ወጸውዖ ለሐራዊ ወተስእሎ ወይቤሎ ወድአኑ ሞተ ወይቤ እወ ሞተ። ወአእሚሮ እምኅበ ሐራዊ ፵፭ ከመ ሞተ አዘዘ ይጸግውዎ፤ ለዮሴፍ ሥጋሁ። ወተሣየጠ ዮሴፍ ስንዱ ፵፮ ናተ ወአውረዶ ወገነዞ ወሰንዱናት ወቀበሮ ውስተ መቃብር ሐዲስ ዘአውቀረ ውስተ ኰኵሕ ወአንኰርኰረ እብነ ውስተ አፈ መቃብር። ወማርያም መግደላዊት ወማርያም ፵፯ እንተ ዮሳ ርእያ ኅበ ቀበርዎ።
				ምዕራፍ ፲ወ፮
				በእንተ ትንሣኤሁ
				ለእግዚእ ኢየሱስ
ወሶበ ኅለፈት ሰንበት ማርያም ፩ መግደላዊት ወማርያም እንተ ያዕቆብ ወሰሎሜ ተሣየጣ አፈወ ከመ ፪ ይምጽኣ ወይቅብዓ ሥጋሁ። ወሖራ ወአንግሃ ጥቀ ሐዊረ ኅበ መባር በእሑድ ሰንበት ሶበ ሠረቅ ፀሓይ። ፫ ወይቤላ በበይናቲሆን መኑ ይከሥታ ለነ ለእብን እምኆኅተ መቃብር። ፬ ወረዊጾን ርእያሃ ለእብን ኅበ አንኰርኰረት ወዐባይ ይእቲ ጥቀ። ፭ ወበዊኦን ውስተ በቃብር ረከባ አሐደ ወሬዛ እንዘ ይነብር መንገለ የማን ወይለብስ አልባሰ ንሑሐ ፮ ወደንገፃ። ወይቤሎን መልአክ ኢትደንግፃ ኢየሱስሃኑ ናዝራዌ ዘተሰቅለ ተኅሥሣ ተንሥአ ወኢሀሎ ዝየሰ ወናሁ መካኑ ኀበ ተቀብረ። ፯ ወባሕቱ ሑራ ወንግራሆሙ ለአርዳኢሁ ወለጴጥሮስ ከመ ይቀድሞሙ ገሊላ ወበህየ ይሬእይዎ በከመ ይቤ ፰ ሎሙ። ወወፅኣ እምነ መቃብር ወጐያ እስመ አኀዞን ረዓድ ወድንጋፄ ወኢነገራ ወኢለመኑሂ እስመ ፈርሃ እኵሎ ዘአዘዞን ለጴጥሮስ ወለሊኣሁ ፈጺሞን ነጊረ አስተርአዮሙ እግዚእነ እምድኅረ ተንሥአ እምዉታን። ወፈነዎሙ ይስብኩ እምሥራቀ ፀሓይ እስከ ዐረብ ለኵሉ ፍጥረት በወንጌል ቅዱስ ዘኢይማስን ለሕይወት ዘለዓለም። 
			ዘከመ አስተርአየ 
			እግዚእ ኢየሱስ ለብዙኃን
ወተንሢኦ በጽባሕ በእሑድ ሰን ፱ በት አስተርአያ ቅድመ ለማርያም መግደላዊት እንተ እምኔሃ አውፅአ ሰብዐተ አጋንንተ። ወይእቲ ፲ ሐዊራ ዜነወቶሙ ለእለ ምስሌሁ ሀለዉ ቀዲሙ እንዘ ሀለዉ ይላሕዉ ወይበክዩ። ወእሙንቱሂ ሶበ ፲፩ ሰምዑ ከመ አስተርአያ ወሕያው ውእቱ ኢአምንዋ። ወእምዝ አስተ ፲፪ ርአዮሙ ለክልኤቱ እምኔሆሙ በካልእ ራእይ እንዘ የሐውሩ ሐቅለ። ወሖሩ እሙንቱሂ ወዜነዉ ለቢ ፲፫ ወእምድኅረዝ ካዕበ እንዘ ይረፍቁ ፲፬ ዐሠርቱ ወአሐዱ አስተርአዮሙ ወገሠጾሙ በእንተ ኅጸተ አሚኖቶሙ ወግእዘ ጽንዐ ልቦሙ እስመ ለእለ ርእይዎሙ። ወይቤሎሙ ሑሩ ውስተ ፲፭ ኵሉ ዓለም ወስብኩ ወንጌል ለኵሉ ፍጥረት። ዘአምነ ወዘተጠምቀ ይድ ፲፮ ኅን ወዘሰ ኢአምን ይደይን። ወዛቲ ፲፯ ተአምር ለእለ አምኑ በስምየ ትተልዎሙ በስመ ዚኣየ አጋንንተ ያወፅኡ ወበካልእ ልሳን ይትናገሩ ሐዲሳተ። ወአራዊተ ምድር ይእ ፲፰ ኅዙ በእደዊሆሙ ወአልቦ ዘያሐሥሞሙ ወዘሂ ይቀትል ሕምዘ ለእመ ሰትዩ አልቦ ዘይነክዮሙ ወዲበ ድዉያን እደዊሆሙ ያነብሩ ወይሜጥኑ ወእሙንቱሂ ይትፌወሱ።
			በእንተ ዕርገቱ ለእግዚእ
			ኢየሱስ ውስተ ሰማይ
፲፱ ወእግዚአብሔር ኢየሱስ እምድኅረ ተናገሮሙ ዐርገ ውስተ ሰማይ ወነበረ በየማነ እግዚአብሔር አቡሁ። ፳ ወወፂኦሙ እምንቱ ሰበኩ በኵለሄ እንዘ እግዚእ ይረድእ ወቃሎ ያጸንዕ በተአምር ዘይተሉ።
መልአ ጽሕፈተ ብስራቱ ለማርቆስ ወንጌላዊ አሐዱ እምሰብዓ ወክልኤቱ አርድአት ወኮነ ዘጸሐፎ በሀገረ ሮም በልሳነ አፍርንጊ እም ድኅረ ዕርገቱ ለእግዚእ በሥጋ ውስተ ሰማይ በዕሠርቱ ወአሐዱ ዓመት ወበአርባዕቱ ዓመተ መንግሥቱ ለቀላውዴዎስ ቄሳር። ወስብሐት ለእግዚአብሔር አሜን።
			