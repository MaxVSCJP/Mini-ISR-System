

Enoch II




ክፍል ፶፩።

ወበእማንቱ መዋዕል ታገብእ ምድር ማኅፀንታ ወሲኦል 
ታገብእ ማኅፀንታ ዘተመጠወት ወኀጕል ያገብእ ዘይፈዲ። 
ወየኀሪ ጻድቃነ ወቅዱሳነ እምኔሆሙ እስመ ቀርበት ዕለት 
ከመ እሙንቱ ይድኀኑ። 
ወኅሩይ በእማንቱ መዋዕል ዲበ መንበሩ ይነብር ወኵሉ 
ኅቡኣተ ጥበብ እምሕሊና አፉሁ ይወፅእ እስመ እግዚአ 
መናፍስት ወሀቦ ወሰብሖ። 
ወበእማንቱ መዋዕል ይዘፍኑ አድባር ከመ ሐራጊት ወአውግርኒ 
ያንፈርዕፅ ከመ መሐስዕ ጽጉባነ ሐሊብ ወይከውኑ ኵሎሙ 
መላእክተ በሰማይ።
ገጾሙ ይበርህ በፍሥሐ እስመ በእማንቱ መዋዕል ኅሩይ 
ተንሥአ ወምድር ትትፌሣሕ ወጻድቃን ዲቤሃ የኀድሩ ወኅሩያን 
ውስቴታ የሐውሩ ወያንሶስዉ።




