ወንጌል ዘዮሐንስ
ወንጌል ቅዱስ ዘእግዚእነ ወአምላክነ ወመድኀኒነ ኢየሱስ ክርስቶስ ብሥራተ አብ ትሩፍ ረድእ ተናገሪ በመለኮት ዮሐንስ ወልደ ዘብዴዎስ ፍቁረ እግዚእነ ኢየሱስ ክርስቶስ አሐዱ እምዐሠርቱ ወክልኤቱ ሐዋርያት
			ምዕራፍ ፩
			በእንተ ቃል ቀዳማዊ
፩ ቀዳሚሁ ቃል ውእቱ ወውእቱ ቃል ኅበ እግዚአብሔር ውእቱ ወእግዚአ ፪ ብሔር ውእቱ ቃል። ወከማሁ ቀዳሚሁ እምቀዲሙ ኅበ እግዚአብሔር ፫ ውእቱ ወኵሉ ቦቱ ኮነ ወዘእንበሌሁሰ አልቦ ዘኮነ ወኢምንትኒ እምዘ ፬ ኮነ። ወዘሂ ኮነ በእንቲኣሁ ቦቱ ሕይወት ውእቱ ወሕይወትሰ ብርሃኑ ለዕ ፭ ጓለ እመሕያው ውእቱ። ወብርሃንሰ ዘውስተ ጽልመት ያበርህ ወያርኢ ወጽልመትኒ ኢይረክቦ ወኢይቀርቦ።
			በእንተ ተፈንዎቱ ወስምዑ
			ለዮሐንስ መጥምቅ
፮ ወሀሎ አሐዱ ብእሲ ዘተፈነወ እምኅበ እግዚአብሔር ዘስሙ ዮሐንስ። ወውእቱ መጽአ ለስ ፮ ምዕ ከመ ይኩን ሰማዕተ በእንተ ብርሃን ከመ ኵሉ ይእመን ቦቱ። ወለሊሁሰ ኢኮነ ብርሃን ዳእሙ ፰ ሰማዕተ ይኩን በእንተ ብርሃን። ወብርሃነ ጽድቅሰ ዘያበርህ ለኵሉ ፱ ሰብእ ዘመጽአ ውስተ ዓለም። ወውስተ ዓለም ሀሎ ወዓለምኒ ቦቱ ፲ ኮነ ወዓለምሰ ኢያእመሮ። ውስተ ፲፩ ዚኣሁ መጽአ ወእሊኣሁሰ ኢተወክፍዎ። ወለእለሰ ተወክፍዎ ወሀ ፲፪ ቦሙ ሥልጣነ ውሉደ እግዚአብሔር ይኩኑ ለእለ አምኑ። በስሙ። እለ ፲፫ ኢኮኑ እምነ ዘሥጋ ወደም ወኢእምሥምረተ ብእሲ ወብእሲት አላ እም እግዚአብሔር ተወልዱ። ወውእቱ ቃል ሥጋ ኮነ ወኀደረ ፲፬ ላዕሌነ ወርኢነ ስብሐቲሁ ከመ ስብሐተ አሐዱ ዋሕድ ለአቡሁ ዘምሉእ ጸጋ ወጽድቀ ወሞገሰ። ፲፭ ዮሐንስ ሰማዕቱ በእንቲኣሁ ከልሐ ወይቤ ዝውእቱ ዘእቤለክሙ አነ በእንቲኣሁ ይመጽእ እምድኅሬየ ብእሲ ዘሀሎ እምቅድሜየ እስመ ፲፮ ውእቱ ቀደመኒ። እስመ እምተረፈ ዚኣሁ ነሣእነ ንሕነ ኵልነ ፲፯ ጸጋ በዲበ ጸጋ። እስመ ኦሪት በሙሴ ተውህበት ለነ ጸጋሰ ወጽድቅ በኢየሱስ ክርስቶስ ኮነ ለነ። ፲፰ ለእግዚአብሔርሰ አልቦ ዘርእዮ ግሙራ አላ ወልድ ዋሕድ ዘሀሎ ውስተ ሕፅነ አቡሁ ውእቱ ነገረነ። ፲፱ ወዝንቱ ውእቱ ስምዑ ለዮሐንስ አመ ለአኩ ኅቤሁ አይሁድ እምኢየሩሳሌም ካህናተ ወሌዋውያነ ከመ ይሰአልዎ ወይቤልዎ መኑ ፳ አንተ። ወአምነ ወኢክሕደ ከመ ፳፩ ኢኮነ ውእቱ ክርስቶስሃ። ወይቤልዎ መኑ አንተ ኤልያስኑ አንተ ወይቤ አልቦ። ወይቤልዎ መኑመ አንተ አንከ ከመ ናይድዖሙ ወናጠይቆሙ ለእለ ለአኩኑ ወፈነዉነ ፳፫ ወመነ ትብል ርእሰከ። ወይቤ አንሰ ቃለ ዐዋዲ ዘይሰብክ በገዳም ወይብል ጺሑአ ፍኖቶ ለእግዚአብሔር በከመ ይቤ ኢሳይያስ ነቢይ። ወእለሰ ተፈነዉ እምፈሪሳውያን ፳፬ እሙንቱ።ው እተስእልዎ ወይቤልዎ ፳፭ በፎ እንከ ታጠምቅ ለእመ ኢኮንከ ክርስቶስሃ ወኢኤልያስሃ ወኢነቢየ። ወአውሥአ ዮሐንስ ወይቤ ፳፮ ሎሙ አንሰ አጠምቀክሙ በማይ ወማእከሌክሙ ሀሎ ይቀውም ዘኢተአምርዎ አንትሙ። ዘይመጽእ ፳፯ እምድኅሬየ ውእቱ ዘሀሎ እምቅድሜየ ዘኢይደልወኒ እፍታሕቶታነ አሣእኒሁ እምእገሪሁ ወውእቱ ያጠምቀክሙ በመንፈስ ቅዱስ ወበእሳት። ወከመዝ ኮነ በቢታ ፳፰ ንያ በቤተ ራባ፥ በማዕዶተ ዮርዳኖስ በኅበ ሀሎ ዮሐንስ ያጠምቅ። ወአመ ሳኒታ ርእዮ ዮሐንስ ፳፱ ለእግዚእ ኢየሱስ እንዘ ይመጽእ ኅቤሁ ወይቤ ነዋ በግዑ ለእግዚአብሔር ዘያአትት  ወያሴስል ኅጢአተ ዓለም። ዝንቱ ውእቱ ዘእቤ ፴ ለክሙ አነ በእንቲኣሁ ይመጽእ እምድኅሬየ ብእሲ ዘሀሎ እምቅድሜየ እስመ እምቅድሜየ ውእቱ ኮነ። ወአንሰ ኢየአምሮ ዳእሙ ፴፩ ከመ ያእምርዎ እስራኤል በእንተዝ መጻእኩ አነ ከመ አጥምቅ ፴፪ በማይ። ወነገረ ስምዖ ዮሐንስ ወይቤ ርኢኩ መንፈስ ቅዱስ እንዘ ይወርድ እምሰማይ ከመ አንተ ርግብ ፴፫ ወይነብር ዲበኢሁ። ወአንሰ ኢየአምሮ ወባሕቱ ዘፈነወኒ ከመ አጥምቅ በማይ ውእቱ ይቤለኒ ዲበ ዘርኢከ ይወርድ መንፈስ ቅዱስ ወይነብር ዲቤሁ ውእቱኬ ዘያጠ ፴፬ ምቅ በመንፈስ ቅዱስ። ወለልየ ርኢኩ ወአነ ሰማዕቱ ከመ ዝንቱ ውእቱ ወልዱ ለእግዚአብሔር።
			በእንተ ቀዳማውያን አርድእት
፴፭ ወበሳኒታ ካዕበ እንዘ ይቀውም ዮሐንስ ወክልኤቱ እምአርዳኢሁ። ፴፮ ርእዮ ለእግዚእ ኢየሱስ እንዘ የሐውር ወይቤ ነዋ በግዑ ለእግዚአብሔር ዘያአትት ወያሴስል ኅጢአተ ፴፯ ዓለም። ወሰምዕዎ ክልኤሆሙ አርዳኢሁ እንዘ ይብል ከመዝ ወተለ ፴፰ ውዎ ለእግዚእ ኢየሱስ። ወተመዪጦ እግዚእ ኢየሱስ ርእዮሙ እንዘ ይተልውዎ ወይቤሎሙ ምንተ ተኀ ፴፱ ሥሡ። ወይቤልዎ ረቢ ዘበትርጓሜሁ ሊቅ ብሂል አይቴ ተኅድር። ፵ ወይቤሎሙ ንዑ ትርአዩ ኅበ አኅድር ወሖሩ ወርእዩ ኅበ የኅድር ወወዐሉ ኅቤሁ ይእተ ዕለተ እስከ ፵፩ ዐሥሩ ሰዓት። ወአሐዱ ውእቱ እንድርያስ እኁሁ ለስምዖን ጴጥሮስ እምክልኤቱ እለ ስምዑ በኅበ ዮሐንስ ወተለውዎ ለእግዚእ ኢየሱስ። ወለሊሁ አቅደመ ረኪበ ፵፪ እኅዋሁ ስምዖንሃ ወይቤሎ ረከብ ናሁ ለማስያስ ዘበትርጓሜሁ ይብልዎ ክርስቶስ። ወውእቱ ወሰዶ ፵፫ ኅበ እግዚእ ኢየሱስ ወሶበ ርእዮ እግዚእ ኢየሱስ ይቤሎ አንተኑ ስምዖን ወልደ ዮና አንተኬ ትሰመይ ኬፋ ዘበትርጓሜሁ ጴጥሮስ። ወበሳኒታ ፈቀደ ይሑር ገሊላ ወረ ፵፬ ከቦ እግዚእ ኢየሱስ ለፊልጶስ ወይቤሎ ትልወኒ። ወውእቱሰ ፊል ፵፭ ጶስ ዘቤተ ሳይዳ እምሀገረ እንድርያስ ወጴጥሮስ። ወረከቦ ፊል ፵፮ ጶስ ለናትናኤል ወይቤሎ ረከብ ናሁ ለኢየሱስ ወልደ ዮሴፍ ዘእምናዝሬት ዘጸሐፈ ሙሴ ውስተ ኦሪት ወነቢያትኒ ተነበዩ በእንቲአሁ። ወይቤሎ ናትናኤል ቦኑ ፵፯ ይትከሀል እምናዝሬት ከመ ይፃእ ብእሲ ኄር ወይቤሎ ፊልጶስ ነዓ ትርአይ። ወሶበ ርእዮ እግዚእ ኢየ ፵፰ ሱስ ለናትናኤል እንዘ ይመጽእ ኅቤሁ ይቤ በእንቲኣሁ ነዋ ዘበአማን እስራኤላዊ ዘአልቦ ጽልሑት ውስተ ልቡ። ወይቤሎ ናትናኤል ፵፱ በአይቴ ተአምረኒ ወአውሥአ እግዚእ ኢየሱስ ወይቤሎ እምቅድመ ይጸውዕከ ፊልጶስ ርኢኩከ በታ ፶ ሕተ ዕፀ በለስ። ወአውሥአ ናትናኤል ወይቤሎ ረቢ አማን አንተ ውእቱ ወልደ እግዚአብሔር ወን ፶፩ ጉሥ እስራኤል። አንተ ወአውሥአ እግዚእ ኢየሱስ ወይቤሎ እስመ እቤለከሁ ርኢኩከ በታሕተ ዕፀ በለስ ተአምንሁ እምይእዜሰ ፶፪ ዘየዐቢ እምዝ ትሬኢ። ወይቤሎሙ አማን አማን እብለክሙ እምይእዜሰ ትሬእዩ እንዘ ይትረኀዋ ሰማያት ወመላእክተ እግዚአብሔር እንዘ የዐርጉ ወይወርዱ ኅበ ወልደ ዕጓለ እመሕያው።
			ምዕራፍ ፪
			በእንተ ከብካብ ዘኮነ
			በቃና ዘገሊላ
፩ ወአመ ሣልስት ዕለት ከብካብ ኮነ በቃና ዘገሊላ ወሀለወት ህየ እሙ ፪ ለእግዚእ ኢየሱስ። ወጸውዕዎ ለእግዚእ ኢየሱስ ወለአርዳኢሁ ውስተ ፫ ከብካብ። ወሶበ ኀልቀ ወይኖሙ ትቤሎ እሙ ለእግዚእ ኢየሱስ ፬ ወይንኬ አልቦሙ። ወይቤላ እግዚእ ኢየሱስ ምንት ብየ ምስሌኪ ኦ ብእሲቶ ዓዲ ኢበጽሐ ጊዜየ። ፭ ወትቤሎሙ እሙ ለእለ ይትለአኩ ኵሎ ዘይቤለክሙ ግበሩ። ፮ ወሀለዋ ህየ መሣብክት ስድስቱ እለ እብን በዘያጥሕሩ ቦቶን አይሁድ ንቡራት ህየ ወያገምራ በበክልኤቱ ወበበ ሥለስቱ መስፈርት ዘቀሡት። ወይቤሎሙ እግዚእ ፯ ኢየሱስ ምልእዎንኬ ለእላ መሣብክት ማየ ወመልእዎን እስከ አፉሂን ወእስከ ላዕሎን። ወይቤሎሙ ፰ ቅድሑኬ ይእዜ ወሰዱ ወሀብዎ ለሊቀ ምርፋቅ ወወሰዱ ወወሀብዎ። ወጥዒሞ አንከረ ሊቀ ምር ፱ ፋቅ ውእተ ማየ ዘኮነ ወይነ ወኢያእመረ እምኅበ አምጽእዎ ወገዛእትሰ እለ ቀድሕዎ የአምሩ ውእተ ማየ ዘኮነ ወይነ። ወጸውዖ ሊቀ ፲ ምርፋቅ ለመርዓዊ ወይቤሎ ኵሉ ሰብእ ዘይሤኒ ወይነ ያቀድም አስትዮ ወእምድኅረ ሰክሩ ያሰቲ ዘይቴሐት ወአንተሰ ዘይሤኒ ወይነ ዐቀብከ ወአስተደኅርከ እስከ ይእዜ። ወዝንቱ ቀዳሜ ተአምር ዘገብረ ፲፩ እግዚእ ኢየሱስ በቃና ዘገሊላ ወአርአየ ስብሐቲሁ ወአምኑ ቦቱ አርዳኢሁ።
			ዘከመ ዐርገ እግዚእ
			ኢየሱስ ኢየሩሳሌም
ወእምድኅረ ዝንቱ ወረዱ ቅፍር ፲፪ ናሆም ውእቱ ወእሙ ወአኅዊሁ ወአርዳኢሁ ወነበሩ ህየ ኅዳጠ መዋዕለ ወአኮ ብዙኅ። ወቀርበ ፲፫ በዓለ ፋሲካሆሙ ለአይሁድ ወዐርገ እግዚእ ኢየሱስ ኢየሩሳሌም።
			ዘከመ ሰደዶሙ ለእለ
			ይሠይጡ ወይሣየቱ በምኵራብ
፲፬ ወረከበ በምኵራብ እለ ይሠይጡ ወይሣየጡ አልሕምተ ወአባግዐ ወአርጋበ ወመወልጣነ እንዘ ይነ ፲፭ ብሩ። ወገብረ መቅሠፍተ ጥብጣቤ ዘሐብል ወሰደደ ኵሎ እምኵራብ አባግዐኒ ወአልሕምተኒ ወዘረወ ወርቆሙ ለመወልጣን ወገፍትዐ ማእዳቲሆሙ ወመናብርቲሆሙ ለእለ ይሠይጡ ርግበ ገን ፲፮ ጰለ። ወይቤሎሙ ለእለ ይሠይጡ አርጋበ አሰስሉ ወአውፅኡ ዘንተ እምዝየ ወኢትረስዩ ቤተ አቡየ ፲፯ ቤተ ምሥያጥ። ወተዘከሩ አርዳኢሁ ከመ ጽሑፍ ውእቱ ዘይብል «ቅንአተ ቤትከ በልዐኒ።» ፲፰ ወአውሥእዎ አይሁድ ወይቤልዎ ምንተ ትእምርተ ታርኢ ዘንተ ፲፱ ትገብር። ወአውሥአ እግዚእ ኢየሱስ ወይቤሎሙ ንሥትዎ ለንዝቱ ቤተ መቅደስ ወበሠሉስ ዕለት አነ ፳ ሥኦ። ወይቤልዎ አይሁድ በአርብዓ ወስድስቱ ዓመት ተሐንጸ ዝንቱ ቤተ መቅደስ ወአንተሰ በሠ ፳፩ ሉስ መዋዕል ታነሥኦ። ወውእቱሰ በእንተ ቤተ ሥጋሁ ይቤሎሙ፤ ወአመ ተንሥአ እምነ ምዉታን ፳፪ ተዘከሩ አርዳኢሁ ከመ በእንተዝ ይቤሎሙ ወአምኑ በቃለ መጻሕፍት ወበቃለ እግዚእ ኢየሱስ ዘይቤሎሙ። ወእንዘ ሀሎ እግዚእ ኢየሱስ ፳፫ ኢየሩሳሌም በበዓለ ፋሲካ ብዙኃን አምኑ በስሙ ሶበ ርእዩ ተኣምረ ዘገብረ። ወውእቱሰ እግዚእ ኢየ ፳፬ ሱስ ኢየአምኖሙ እስመ የአምሮ ለኵሉ ለለ አሐዱ። ወኢይፈቅድ ፳፭ ይንግርዎ ግዕዞ ለሰብእ እስመ ለሊሁ የአምሮ ለሰብእ።
			ምዕራፍ ፫
			ዘከመ ሖረ ኒቆዲሞስ
			በሌሊት ኅበ እግዚእ ኢየሱስ
ወሀሎ አሐዱ ብእሲ እምፈሪሳው ፩ ያን ዘስሙ ኒቆዲሞስ መልአኮሙ ለአይሁድ። ወውእቱ መጽአ ኅበ ፪ እግዚእ ኢየሱስ ቀዲሙ ሌሊተ ወይቤሎ ረቢ ነአምር ከመ እምኅበ እግዚአብሔር መጻእከ ከመ ትኩን መምህረ እስመ አልቦ ዘይክል ይግበር ዘንተ ተአምረ ዘአንተ ትገብር ዘእንበለ ዘእግዚአብሔር ምስሌሁ። ወአውሥአ እግዚእ ኢየ ፫ ሱስ ወይቤሎ አማን አማን እብለከ ዘኢተወልደ ዳግመ ኢይሬእያ ለመንግሥተ እግዚአብሔር። ፬ ኒቆዲሞስ እፎ ይክል ሰብእ ዳግመ ተውለዶ እምድኅረ ልህቀ ይክልኑ በዊአ ወገቢአ ውስተ ከርሠ እሙ ወይትወለድ ዳግመ። ፭ ወአውሥአ እግዚእ ኢየሱስ ወይቤሎን አማን አማን እብለከ ዘኢ ተወልደ ዳግመ እማይ ወእመንፈስ ቅዱስ ኢይክል በዊአ ውስተ ፮ መንግሥተ እግዚአብሔር። እስመ ዘተወልደ እመንፈስ መንፈስ ፯ ውእቱ። ወበእንተ ዝንቱ ኢታንክር እስመ እቤለከ ሀለወክሙ ፰ ትትወለዱ ዳግመ። እስመ መንፈስ ኅበ ፈቀደ ይነፍኅ ወቃሎ ትሰምዕ ወኢተአምር እምኅበ ይመጽእ ወኀበሂ የሐውር ከማሁኬ ውእቱ ኵሉ ዘይትወልድ እመ ፱ ንፈስ ቅዱስ። ወአውሥአ ኒቆዲሞስ ወይቤሎ እፎ ይትከሀል ፲ ዝንቱ ይኩን። ወአውሥአ እግዚእ ኢየሱስ ወይቤሎ አንተ ሊቆሙ ለእስራኤል ወዘንተ ነገረ ኢተአ ፲፩ ምር። አማን አማን እብለከ ከመ ዘነአምር ንነግር ወበዘርኢነ ሰማዕተ ንከውን ወስምዐነሰ ተአብዩነ ፲፪ ነሢአ። ወሶበ እንዘ ዘበምድር እነግረክሙ ኢተአምኑኒ እፎ እንከ ተአምኑኒ ከመ ነገርኩክሙ ዘበሰማያት። ወአልቦ ዘዐርገ ውስተ ፲፫ ሰማይ ዘእንበለ ዘወረደ እምሰማይ ወልደ ዕጓለ እመሕያው ዘውእቱ ይነብር ውስተ ሰማይ። ወበከመ ፲፬ ሙሴ ሰቀሎ ለአርዌ ምድር በገዳም ከማሁ ሀለዎ ለወልደ ዕጓለ እመሕያው ይሰቀል። ከመ ኵሉ ፲፭ ዘያምን ቦቱ ኢይትኅጐል አላ የሐዩ ለዓለም። እስመ ከመዝ አፍ ፲፮ ቀሮ እግዚአብሔር ለዓለም እስከ ወልዶ ዋሐ መጠወ ወወሀበ ቤዛ ለኵሉ ከመ ኵሉ ዘየአምን ቦቱ ኢይትኀጐል አላ ይረክብ ሕይወተ ዘለዓለም። እስመ ኢፈነዎ ፲፯ እግዚአብሔር ለወልዱ ውስተ ዓለም ከመ ይኰንኖ ለዓለም ዘእንበለ ከመ ይኰንኖ ለዓለም ዘእንበለ ከመ ያሕይዎ ለዓለም ዘእንቲኣሁ። ዘየአምን ቦቱ ኢይትኴነን ፲፰ ወዘሰ ኢየአምን ቦቱ ወድአ ተኰነነ እስመ ኢአምን በስመ ወልደ እግዚአብሔር ዋሕድ። ወዝ ውእቱ ፲፱ ኵነኔሁ እስመ ብርሃን መጽአ ውስተ ዓለም ወአብደረ ሰብእ ጽልመተ እምብርሃን ፈድፋደ እስመ እኩይ ምግባሩ። እስመ ፳ ኵሉ ዘእኩይ ምግባሩ ይጸልእ ብርሃነ ወኢይመጽእ ኅበ ብርሃን ከመ ኢይትከሠቶ ምግባሩ እስመ ፳፩ እኩይ ውእቱ። ወዘሰ ጽድቀ ይገብር ይመጽእ ኅበ ብርሃን ከመ ያስተርኢ ምግባሩ እስመ በእንተ እግዚአብሔር ይገብር።
			በእንተ ካልእ ስምዑ ለዮሐንስ
፳፪ ወእምዝ ሖረ እግዚእ ኢየሱስ ምስለ አርዳኢሁ ውስተ ምድረ ይሁዳ ወህየ ነበረ ምስሌሆሙ እንዘ ፳፫ ያጠምቅ። ወሀሎ ዮሐንስኒ ያጠምቅ በሄኖን በቅሩበ ሳሌም በማዕዶተ ዮርዳኖስ እስመ ቦቱ ህየ ብዙኅ ማያት ወይመጽኡ ኅቤሁ ፳፬ ብዙኃን ወያጠምቆሙ። እስመ ዓዲሁ ኢተወድየ ዮሐንስ ውስተ ፳፭ ቤተ ሞቅሐ። ወእምዝ ኮነ ተኃሥሦ ማእከለ አርዳኢሁ ለዮሐንስ ምስለ አይሁድ በእንተ አጥ ፳፮ ሕሮ። ወሖሩ ኀበ ዮሐንስ ወይቤልዎ ረቢ ዝኩ ዘምስሌከ ሀሎ በማዕዶተ ዮርዳኖስ ዘአንተ ሰማዕተ ኮንከ በእንቲኣሁ ናሁ ሀሎ ውእቱሂ ያጠምቅ ወኵሉ የሐውር ፳፯ ኅቤሁ። ወአውሥአ ዮሐንስ ወይቤ ኢይክል ሰብእ ነሢአ ጸጋ ለሊሁ ወኢምንተኒ እመ ኢተውህበ ሎቱ እምሰማይ። አንትሙ ለሊክሙ ፳፰ ሰማዕትየ ከመ እቤለክሙ አንሰ ኢኮንኩ ክርስቶስሃ ዳእሙ ተፈነውኩ ቅድሜሁ እስብክ። ዘቦቱ ፳፱ መርዓት መርዓዊ ውእቱ ወአርኩሰ ለመርዓዊ ዘይቀውም ወይሰምዖ ፍሥሓ ይትፌሣሕ በእንተ ቃለ መርዓዊ ወመርዓት ወፍሥሓ ዚኣየሰ ናሁ ተፈጸመት። ወእንቲኣሁሰ ፴ ትበዝኅ ወእንቲኣየሰ ተሰልጠት። እስመ ዘእምላዕሉ መጽአ መልዕ ፴፩ ልተ ኵሉ ውእቱ ወዘምድርሰ ምድራዊ ውእቱ ወዘበምድርሰ ምድራዊ ውእቱ ወዘበምድር ይነገር ወዘሰ እምሰማይ መጽአ መልዕልተ ኵሉ ውእቱ። ወበዘርእየ ወበ ፴፪ ዘሰምዐ ሰማዕተ ይከውን ወስምዖሰ አልቦ ዘይትዌከፎ። ወለዘሰ ፴፫ ክፎ ስምዖ ዐተቦ እግዚአብሔር እስመ ጻድቅ ውእቱ። ወዘእግዚ ፴፬ አብሔር ፈነዎ ቃለ እግዚአብሔር ፈነዎ ቃለ እግዚአብሔር ይነግር እስመ አኮ በመስፈርት ዘይሁብ እግዚአብሔር መንፈሶ። አብሰ ያፈቅር ወልዶ ወኵሎ ፴፭ ኵነኔሁ አወፈዮ ውስተ እዴሁ። ዘየአምን በወልድ ቦ ሕይወት ዘለ ፴፮ ዓለም ወዘሰ ኢየአምን በወልድ ኢይሬእያ ለሕይወት ዘለዓለም አላ መቅሠፍት መዓቱ ለእግዚአብሔር ይነብር ላዕሌሁ።
			ምዕራፍ ፬ 
			በእንተ ሐዊሮቱ ገሊላ
፩ ወአእሚሮ እግዚእ ኢየሱስ ከመ ስምዑ ፈሪሳውያን ከመ በዝኁ አርዳኢሁ ለእዚእ ኢየሱስ ወአብዝኁ ፪ አጥመቆ። እምዮሐንስ። ወባሕቱ ለሊሁሰ እግዚእ ኢየሱስ ኢያጥመቀ ፫ ዳእሙ አርዳኢሁ። ወኀደጋ ለምድረ ይሁዳ ወሖረ ካዕበ ገሊላ፤ ፬ ወእንዘ ሀለዎ ይኅልፍ እንተ ሰማ ፭ ርያ። በጽሐ ሀገረ ሳምር እንተ ስማ ሲካር ቅሩበ ዐጸደ ወይን ዘወሀቦ ያዐቆብ ለዮሴፍ ወልዱ። ፮ ወሀሎ ህየ ዐዘቅተ ማይ ዘያዕቆብ ወደኪሞ እግዚእ ኢየሱስ በሐዊረ ፍኖት ነበረ ህየ ኅበ ውእቱ ዐዘቅት ወቀትር ሶቤሃ ጊዜ ስሱ ሰዓት፡
			በእንተ ሳምራዊት
፯ ወናሁ መጽአት ብእሲት እምሰማርያ ከመ ትቅዳሕ ማየ ወይቤላ እግዚእ ኢየሱስ አስትይኒ ፰ ማየ። እስመ አርዳኢሁሰ ሖሩ ሀገረ ከመ ይሣየጡ ሲሳዮሙ። ፱ ወትቤሎ ይእቲ ብእሲት ሳምራዊት እፎኑ እንዘ አይሁዳዊ አንተ ትስእል እንዘ አይሁዳዊ አንተ ትሰእል እምኅቤየ ትስተይ ማየ እንዘ ሳምራዊት አነ እስመ ኢየኅብሩ ሕርመተ አይሁድ ምስለ ሳምራዊያን። ወአውሥአ እግዚእ ኢየሱስ ፲ ወይቤላ ሶበሰ ተአምሪ ጸጋሁ ለእግዚአብሔር ወመኑ ውእቱ ዘይስእለኪ ወይብለኪ አስትይኒ ዘይስእለኪ ዓዲ እምሰአልኪዮ ወውእቱኒ እምወሀበኪ ማየ ሕይወት። ወትቤሎ ይእቲ ብእሲት እግዚ ፲፩ እየ ማሕየብኒ አልብከ ወዐዘቅቱኒ ዕሙቅ ውእቱ እምአይቴ እንከ ለከ ማየ ሕይወት። አንትኑ ተዐቢ ፲፪ እምያዕቆብ አቡነ ዘወሀበነ ዘንተ ዐዘቅተ ውእቱኒ ሰትየ እምኔሃ ወአንስትያሁኒ፤ ወደቂቁኒ ወእንስሳሁኒ። ወአሥአ እግዚእ ኢየ ፲፫ ሱስ ወይቤላ ኵሉ ዘይሰቲ እምዝ ማይ ይጸምእ ዳግመ። ወዘሰ ይሰቲ ፲፬ እማይ ዘእሁቦ አነ ኢይጸምእ ለዓለም አላ ውእቱ ማይ ዘእሁቦ አነ ይከውን ውስቴቱ ነቅዐ ማይ ዘይፈለፍል ለሕይወቴቱ ዘለዓለም። ወትቤሎ ይእቲ ብእሲት እግዚእየ ፲፭ ሀበኒዮ ወኢይምጻእ ዝየ ዳግመ እቅዳሕ ማየ። ወይቤላ ዝየ ዳግመ እቅዳሕ ማየ። ወይቤላ እግዚእ ፲፮ ኢየሱስ ሑሪኬ ጸውዒ ምተኪ ወንዒ ዝየ። ወአውሥአቶ ይእቲ ፲፯ ብእሲት ወትቤሎ አልብየ ምት ወይቤላ እግዚእ ኢየሱስ ሠናየ ትቤሊ አልብየ ምት። ቀዲሙሰ ፲፰ ኅምስቱ ዕደዉ ነበሩ ምስሌኪ ወይእዜሰ ዘሀሎ ምስሌኪ ኢኮነ ምተኪ ወዘንተሰ አማን ትቤሊ። ፲፱ ወትቤሎ ይእቲ ብእሲት እግዚእየ እሬእየከ ከመ ነቢይ አንተ። ፳ አበዊነሰ በዝንቱ ደብር ሰገዱ ወአንትሙሰ ትብሉ ከመ በኢየሩሳሌም መካን ውእቱ ኅበ ይሰግዱ። ፳፩ ወይቤላ እግዚእ ኢየሱስ እመንኒ ብእሲቶ ከመ ትመጽእ ሰዓት ወይበጽሕ ጊዜሁ አመ ኢ በዝንቱ ደብር ወኢ በኢየሩሳሌም ዘኢይሰግዱ ለአብ አላ በኵሉ ገጸ ፳፪ መካን። አንትሙሰ ትሰግዱ ለዘኢተአምሩ ወንሕነሰ ንሰግድ ለዘነአምር እስመ መድኅኒት እምነ ፳፫ አይሁድ ውእቱ። ወባሕቱ ትመጽእ ሰዓት ወይእዜ ይእቲ አመ እለ ለአብ በመንፈስ ወበጽድቅ እስመ አብኒ ዘከመዝ የኀሥሥ ፳፬ እለ ይሰግዱ ሎቱ። እስመ እግዚአብሔር መንፈስ ውእቱ ወእለሂ ይሰግዱ ሎቱ በመንፈስ ወበጽድቅ ሀለዎሙ ይሰግዱ ሎቱ። ፳፭ ወትቤሎ ይእቲ ብእሲት ነአምር ከመ ይመጽእ ማስያስ ዘይብልዎ ክርስቶስ ወአመ መጽአ ውእቱ ይነግረነ ኵሎ። ወይቤላ እግዚእ ፳፮ ኢየሱስ አነ ውእቱ ዘእትናገረኪ። ወእምዝ መጽኡ አርዳኢሁ ወአ ፳፯ ንከርዎ እስመ ምስለ ብእሲት ይትናገር ወባሕቱ አልቦ ዘይቤሎ ምንተ ተኀሥሥ ወምንተ ትትናገር ምስሌሃ። ወኀደገት ቀሡታ ፳፰ ይእቲ ብእሲት ወአተወት ሀገረ ወነገረት ለሰብእ። ወትቤ ንዑ ትር ፳፱ አዩ ብእሴ ዘነገረኒ ኵሎ ዘገበርኩ እንዳዒ ለእመ ውእቱ ከርስቶስ። ወወፅኡ  እምሀገር ወሖሩ ኅቤሁ። ፴ ወእምዝ ይቤልዎ አርዳኢሁ ረቢ ፴፩ ብላዕ እክለ። ወይቤሎሙ እግ ፴፪ ዚእ ኢየሱስ አንሰ ብየ መብልዕ ዘእበልዕ ዘኢተአምሩ አንትሙ። ወተባህሉ አርዳኢሁ በበይናቲሆሙ፤ ፴፫ ቦኑ እንጋ ሰብእ ዘአምጽአ ሎቱ ዘይበልዕ፤ ወይቤሎሙ እግዚእ ፴፬ ኢየሱስ ሊተሰ መብልዕየ ውእቱ ከመ እግበር ፈቃዶ ለአቡየ ዘፈነ ወኒ ወከመ እፈጽም ግብሮ። አኮኑ ፴፭ አንትሙ እለ ትብሉ እስከ ራብዕ ወርኅ ይከውን ማእረር ወናሁ እብለክሙ አንሥኡ አዕይንቲክሙ ወንጽሩ ኅበ በሓውርት ከመጻዕደወ ወበስሐ ማእረር። እስመ ፴፮ ዘየዕጽድኒ ይነሥእ ዐስቦ ወያስተጋብእ ፍሬ ለሕይወት ዘለዓለም ከመ ኅቡረ ይትፈሥሑ ዘሂ ይዘ ፴፯ ርዕ ወዘሂ የአርር። ወዝንቱ ነገር ቃለ ጽድቅ እሙን ውእቱ ከመ ካልእ ዘይዘርዕ ወካልእ ዘየአርር። ፴፰ ወአንሰ ፈነውኩክሙ ትእርሩ ዘኢጻመውክሙ ዘባዕድ ጻመወ ዘአንትሙ ትበውኡ ውስተ ጻማሆሙ ፴፱ ለእልክቱ። ወብዙኃን እምይእቲ ሀገረ ሳምር እለ አምኑ ቦቱ በእንተ ዘትቤሎሙ ይእቲ ብእሲት ዘስምዐ ኮነት እንዘ ትብል ነገረኒ ፵ ኵሎ ዘገበርኩ። ወበጺሖሙ ኅቤሁ ኵሎሙ ሳምራውያን አስተብቍዕዎ ከመ ይንበር ኅቤሆሙ ወነ ፵፩ በረ ህየ ስኑየ መዋዕለ። ወብዙኃን ጥቀ እምኔሆሙ እለ አምኑ ቦቱ ፵፪ በእንተ ቃሉ። ወይቤልዋ ለይእቲ ብእሲት አኮ እንከ በነገረ ዚኣኪ ዘአመነ ቦቱ አላ ለሊነ ሰማዕነ ወጠየቅነ ከመ ዝንቱ ውእቱ ክርስቶስ በአማን መድኅነ ዓለም። ፵፫ ወእምድኅረ ሰኑይ መዋዕል ወፅአ እግዚእ ኢየሱስ እምህየ ወሖረ ፵፬ ገሊላ። ወለሊሁ እግዚእ ኢየሱስ ሰማዕተ ኮነ ከመ ኢይከብር ነቢይ ፵፭ በሀገሩ። ወበዊኦ ካዕበ ገሊላ ተቀበልዎ ኵሎሙ ገሊላውያን እስመ ርእዩ ኵሎ ተኣምረ ዘገብረ በኢየሩሳሌም አመ በዓል እስመ እሙንቱሂ ሖሩ ለበዓል። 
			ዘከመ አሕየዎ እግዚእ
			ኢየሱስ ለወልደ ገብረ ንጉሥ
ወሖረ ካዕበ እግዚእ ኢየሱስ ውስተ ፵፮ ቃና ዘገሊላ ኅበ ረሰየ ማይ ወይነ ወሀሎ አሐዱ ገብረ ንጉሥ ሰብእ አብያታዊ ወይደዊ ወልዱ በቅፍርናሆም። ወሰሚዖ ከመ መጽአ ፵፯ እግዚእ ኢየሱስ እምይሁዳ ውስተ ገሊላ ሖረ ኅቤሁ ወሰአሎ ከመ ይረድ ወያሕዩ ሎቱ ወልዶ እስመ አልጸቀ ይሙት። ወይቤሎ እግዚእ ፵፰ ኢየሱስ እመ ተአምረ ወመንክረ ኢርኢክሙ ኢተአምኑ። ወይቤሎ ፵፱ ውእቱ ገብረ ንጉሥ ሰብእ አብያታዊ እግዚኦ ረድ ፍጡነ ዘእንበለ ይሙት ወልድየ። ወይቤሎ ፶ እግዚእ ኢየሱስ ሑር ወልድከሰ ሐይወ ወአምነ ውእቱ ብእሲ በቃል ዘይቤሎ እግዚእ ኢየሱስ ወሖረ። ወእንዘ ይወርድ ተቀበልዎ አብር ፶፩ ቲሁ ወዜነውዎ ወይቤልዎ ወልድ ከሰ ሐይወ። ወተስእሎሙ ሰዓታ ፶፪ እንተ ባቲ ሐይወ ወይቤልዎ ትማልም ጊዜ ሰበዐቱ ሰዓት ኀደጎ ፈፀንቱ። ወአእመረ አቡሁ ከመ ፶፫ ጊዜ ይእቲ ሰዓት እንተ ይቤሎ እግዚእ ኢየሱስ ወልድከሰ ሐይወ ወአምን ቦቱ ውእቱ ወኵሉ ሰብአ ቤቱ። ወዝንቱ ካዕበ ዳግሙ ለእ ፶፬ ግዚእ ኢየሱስ ዘገብረ ተኣምረ መጺአ እምይሁዳ ውስተ ገሊላ። 			ምዕራፍ ፭
			በእንተ ምጥማቃት
			ዘጵሩጳጥቄ
፩ ወእምድኅረዝ ኮነ በበዓሎሙ ለአይሁድ ዐርገ እግዚእ ኢየሱስ ፪ ኢየሩሳሌም። ወቦ ውስተ ኢየሩሳሌም ምጥማቃት ዘጵሩጳጥቄ ቅልንብትራ ዘውእቱ ቀላየ አባግዕ ብሂል ወይብልዋ ስማ በዕብራይስጥ ቤተ ሳይዳ ወባቲ ኅምስቱ ፫ ሕዋራት። ወህየ ይሰክቡ ብዙኃን ድዉያን ዕዉራን ወሐንካሳን ወይቡሳን ወይጸንሑ ሁከተ ማይ። ፬ እስመ መልአከ እግዚአብሔር በጊዜ ይወርድ ውስተ ምጥማቃት ይትሀወክ ማይ ወዘይወርድ ቀዲሙ እምድኅረ ሁከተ ማይ ወይትኅፀብ የሐዩ እምኵሉ ደዌ ዘቦ።
			በእንተ መፃጕዕ
፭ ወሀሎ ህየ አሐዱ ብእሲ ዘሠላሳ ወሰመንቱ ክረምቱ እምዘ ደወየ። ፮ ወኪያሁ ርእዮ እግዚእ ኢየሱስ እንዘ ይሰክብ ውስተ ዐራቱ አእመረ ከመ ጐንድየ ውስተ ደዌሁ ወይቤሎ ትፈቅድኑ ትሕየው። ፯ ወአውሥአ ውእቱ ድዉይ ወይቤሎ እወ እግዚኦ አላ ሰብእ አልብየ ከመ ሶበ ይትሀወክ ማይ ያውርደኒ ውስተ ምጥማቃት ወሶበ እመጽእ አነ ባዕድ ይቀድመኒ ወሪደ። ወይቤሎ እግዚእ ኢየ ፰ ሱስ ተንሥእ ዐራተከ ወሑር። ወሐይወ ሶቤሃ ውእቱ ፱ ብእሲ ወነሥአ ዐራቶ ወሖረ ወሰንበት አሜሃ ይእቲ ዕለት።
			ዘከመ አስተዋደይዎ
			አይሁድ ለእግዚእ ኢየሱስ
ወይቤልዎ አይሁድ ለዘሐይወ ሰን ፲ በት ውእቱ ዮም ወኢይከውነሰ ትንሣእ ወትጹር ዐራተከ። ወውሥአ ፲፩ ወይቤሎሙ ዘአሕየወኒ ውእቱ ይቤለኒ ጹር ዐራተከ ወሑር። ወተስእልዎ ፲፪ አይሁድ ወይቤልዎ መኑ ውእቱ ብእሲሁ ዘይቤለከ ተንሥእ ወጹር ዐራተከ ወሑር። ወውእቱሰ ዘሐ ፲፫ ይወ ኢያእመረ መኑ ውእቱ ዘአሕየዎ እስመ ተሰወረ እግዚእ ኢየሱስ ማእከለ ብዙኃን ሰብእ እለ ሀለዉ በውእቱ መካን። ወእምዝ ፲፬ ረከቦ እግዚእ ኢየሱስ ለውእቱ ዘሐይወ በምኵራብ ወይቤሎ ናሁኬ ሐየውከ ዑቅ ኢተአብስ ዳግመ ከመ ዘየአኪ እምዝ ኢይርከብከ። ወሖረ ውእቱ ብእሲ ወነገሮሙ ፲፭ ለአይሁድ ከመ እግዚእ ኢየሱስ ውእቱ ዘአሕየዎ። ወበእንተ ዝንቱ ፲፮ ያስተዋድይዎ አይሁድ ለእግዚእ ኢየሱስ ወየኅሥሡ ይቅትልዎ እስመ ከመዝ ይገብር በሰንበት። ፲፯ ወአውሥአ እግዚእ ኢየሱስ ወይቤሎሙ አቡየሂ እስከ ይእዜ ይገብር ፲፰ ወአነሂ ከማሁ እገብር። ወበእንተ ዝንቱ ፈድፋደ የኀሥሡ አይሁድ ይቅትልዎ እስመ ዘይስዕር ዳእሙ ዓዲ አባሁ ይሬስዮ ለእግዚአብሔር ወያዔሪ ርእሶ ምስለ እግዚአብሔር። ፲፱ ወእምዝ አውሥአ እግዚእ ኢየሱስ ወይቤሎሙ አማን አማን እብለክሙ ኢይክል ወልድ ገቢረ ዘእምኅቤሁ ወኢምንተኒ ዘእንበለ ዘርእዮ ለአብ ይገብር እስመ ገብረ ዘይገብር አብ ወልድኒ ኪያሁ ይገ ፳ ብር በአምሳሉ። እስመ አብ ያፈቅር ወልዶ ወኵሎ ያሬእዮ ግብረ ፳፩ ከመ አንትሙ ታንክሩ። ወበከመ አብ ያነሥኦሙ ያነሥኦሙ ለምዉታን ወያሐይዎሙ ከማሁ ወልድኒ ለዘፈቀደ ፳፪ ያሐዩ። እስመ አብሰ ኢይኴንን ወኢመነሂ አላ ኵሎ ኵነኔሁ ወአፈዮ ፳፫ ለወልዱ። ከመ ኵሉ ሰብእ ያክብርዎ ለወልድ በከመ ያከብርዎ ለአብ ወዘሰ ኢያከብሮ ለወልድ ፳፬ ኢያከብሮ ለአብ ዘፈነዎ። አማን አማን እብለክሙ ዘይሰምዕ ቃልየ ወየአምን በዘፈነወኒ ይረክብ ሕይወተ ዘለዓለም ወኢየሐውር ውስተ ደይን አላ ዐደወ እሞት ውስተ ሕይወት። አማን አማን እብለክሙ ከመ ፳፭ ይበጽሕ ጊዜሁ ወይእዜ ውእቱ ከመ ምዉታን ይስምዕዎ ቃሎ ለወልደ እግዚአብሔር ወእለሰ ሰምዕዎ ወየሐይዉ። ወበከመ ለአብ ቦቱ ፳፮ ሕይወት ኅቤሁ ከማሁ ለወልድኒ ወሀቦ ሕይወተ ከመ ይኩን ሕይወት ኅቤሁ። ወወሀቦ ሥልጣነ ከመ ይግ ፳፯ በር ፍትሐ ወኵነኔ እስመ ወልደ እግዚአብሔር ወልደ ዕጓለ እመ ሕያው ውእቱ። ወበእንተ ዝንቱሰ ፳፰ ኢታንክሩ እስመ ትመጽእ ሰዓት በዘይስምዕዎ ቃሎ ኵሎሙ እለ ውስተ መቃብር። ወይወፅኡ እለ ፳፱ ሠናየ ገብሩ ውስተ ትንሣኤ ዘለሕይወት ወእለሰ እኩየ ገብሩ ውስተ ትንሣኤ ዘለይደን። ኢይክል አንሰ ፴ ገቢረ ለልየ ዘእምኅቤየ ወኢምንተኒ አላ በከመ ሰማዕኩ እኴንን ወኵነኔየኒ ጽድቅ ውእቱ እስመ ኢየኀሥሥ ፈቃደ ዚኣየ ዘእንበለ ፈቃዱ ለዘፈነወኒ። ወእመሰ ለልየ ፴፩ ስምዐ ኮንኩ ለርእስየ ኢኮነ ጽድቀ ስምዕየ። ወባሕቱ ካልእ ውእቱ ፴፪ ሰማዕትየ ወአአምር ከመ ጽድቅ ውእቱ ስምዑ ዘስምዐ ኮነ በእንቲ ፴፫ ኣየ። አኮኑ አንትሙ ለአክሙ ኅበ ዮሐንስ ወነገረክሙ ስምዖ በጽድቅ ፴፬ በእንቲኣየ። ወአንሰ አኮ ስምዐ ሰብእ ዘእፈቀድ ወባሕቱ ዘንተ እብል ከመ እንትሙ ትእመኑ ወትድኅኑ። ፴፭ ዝንቱ ውእቱ ማኅቶት ዘያኅቱ ወያበርህ ወአንትሙ ፈቀድክሙ ትትፍሥሑ በብርሃኑ አሐተ ሰዓተ። ፴፮ ወአንሰ ብየ ሰማዕት ዘየዐቢ እምስምዐ ዮሐንስ እስመ ግብር ዘወሀበኒ አቡየ ከመ እግበር ወእፈጽም ውእቱ ግብር ዘእገብር ሰማ ፴፯ ዕትየ ከመ አብ ፈነወኒ። ወአቡየ ዘፈነወኒ ውእቱ ሰማዕትየ ወእም አመ ኮንክሙ ቃሎ ኢሰማእክሙ ፴፰ ወራእዮሂ ኢርኢክሙ። ወቃሉሂ አልብክሙ ወኢይነብር ኅቤክሙ እስመ ዘውእቱ ፈነወ ኪያሁ ኢአ ፴፱ መንክሙ። ኅሡ ትርአዩ ውስተ መጻሕፍት እስመ ቦቶን ይመስለክሙ ዘትረክቡ ሕይወተ ዘለዓለም ፵ ወእማንቱ ሰማዕትየ። ወኢትፈቅዱ ትምጽኡ ኅቤየ ከመ ትርከቡ ሕይ ፵፩ ወተ ዘለዓለም። አንሰ ኢይፈቅድ ፵፪ ያድሉ ሊተ ሰብእ። ወባሕቱ አእመርኩክሙ ከመ አልብክሙ ፍቅረ ፵፫ እግዚአብሔር ላዕሌክሙ። አነ መጻእኩ በስመ አቡየ ወኢተወከፍክሙኒ ወአመ መጽአ ካልእ በስምዐ ነፍሱ ኪያሁ ትትዌከፉ። እፎ ፵፬ ትክሉ አንትሙ አሚነ ዘተኀሥሡ ክብረ እምቢጽክሙ ወኢተኀሥሡ ክብረ እምእግዚአብሔር ዋሕድ። ኢይምሰልክሙ ዘአነ አስተዋድየ ፵፭ ክሙ ኅበ አብ አላ ሀሎ ሙሴ ዘያስተዋድየክሙ ዘኪያሁ ትሴፈዉ ወትትዌከሉ። ሶበሰ አመንክምዎ ፵፮ ለሙሴ ኪያየኒ እምአመንክሙኒ እስመ በእንቲኣየ ጸሐፈ ውእቱ። ወእመሰ ዘጸሐፈ ሙሴ ኢተአምኑ ፵፯ እፎ ቃልየ ተአምኑ።
			ምዕራፍ ፮
ወእምድኅረ ዝንቱ ሖረ እግዚእ ፩ ኢየሱስ ማዕዶተ ባሕረ ገሊላ ኅበ ጥብርያዶስ። ወተለውዎ ብዙኃን ፪ አሕዛብ እስመ ርእዩ ተአምረ ዘገብረ በላዕለ ድዉያን። ወዐርገ እግ ፫ ዚእ ኢየሱስ ውስተ ደብር ወህየ ነበረ ምስለ አርዳኢሁ። ወቀርበ ፬ በዓለ ፋሲካሆሙ ለአይሁድ።
			በእንተ ኅምስ
			ኅብስተ ወክልኤ ዓሣ
ወአንሥአ አዕይንቲሁ እግዚእ ፭ ኢየሱስ ወርእየ ብዙኃነ ሰብአ እንዘ ይመጽኡ ኅቤሁ ወይቤሎ ለፊልጶስ እምአይቴ ንሣየጥ ኅብ ፮ ስተ ዘናበልዖሙ ለእሉ። ወዘንተ ይቤ እንዘ ያሜክሮ ወውእቱሰ የአ ፯ ምር ዘሀለዎ ይግበር። ወአውሥአ ፊልጶስ ወይቤሎ ዘክልኤቱ ምእት ዲናር ኅብስት ኢየአክሎሙ ከመ ይንሥኡ በበሕቅ ለለአሐዱ እም ፰ ኔሆሙ። ወይቤሎ አሐዱ እምአርዳኢሁ ዘውእቱ እንድርያስ ፱ እኁሁ ለስምዖን ጴጥሮስ። ሀሎ ዝየ ወልድ ዘቦቱ ኀምስ ኅብስተ ሰገም ወክልኤቲ ዓሣት ወባሕቱ ምንተ ይበቍዓ እማንቱ ለዘመጠ ፲ ነዝ ሰብእ። ወይቤሎሙ እግዚእ ኢየሱስ ግበሩ ምርፋቃተ ለሰብእ ወብዙኅ ሣዕሩ ለውእቱ መካን ወረፈቁ ዲበ ሣዕረ ዕደዊሆሙ ወየአክል ኁልቆሙ መጠነ ኅምሳ ፲፩ ምእት ብእሲ። ወነሥአ እግዚእ ኢየሱስ ውእተ ኅብስተ ወአእኰተ ባረከ ወፈተተ ወወሀቦሙ ለአርዳኢሁ ወአርዳኢሁኒ አቅረቡ ለሰብእ ወእምዓሣሁኒ ከማሁ መጠነ ፲፪ ፈቀዱ። ወእምድኅረ በልዑ ወጸግቡ ይቤሎሙ እግዚእ ኢየሱስ ለአርዳኢሁ አስተጋብኡ ዘተርፈ ፍተታተ ከመ አልቦ ዘይትገደፍ ወኢ ፲፫ ምንትኒ እምኔሆን፤ ወአስተጋብኡ ወመልአ ዐሠርተ ወክልኤተ መሣይምተ እምኀምስቱ ኅብስተ ሰገም ዘተርፈ ፍተታት እምዘ በልዑ ወጸግቡ። ወርእዮሙ ሕዝብ ዘገብረ ፲፬ ተአምረ እግዚእ ኢየሱስ ይቤሉ  አማን ነቢይ ውእቱ ዝንቱ ዘመጽአ ውስተ ዓለም።
				ዘከመ ሖረ እግዚእ
				ኢየሱስ ዲበ ባሕር
ወአእምሮሙ እግዚእ ኢየሱስ ፲፭ ከመ ይፈቅዱ ይምጽኡ ይምሥጥዎ ወያንግሥዎ ወተግኅሠ ውስተ ደብር ባሕቲቶ። ወመስዮ ወረዱ ፲፮ አርዳኢሁ ውስተ ባሕር። ወዐርጉ ፲፯ ሐመረ ወሖሩ ማዕዶተ ባሕር ኅበ ቅፍርናሆም ወናሁ ወድአ ኮነ ጽልመት ወዓዲሁ ኢመጽአ እግዚእ ኢየሱስ ኀቤሆሙ። ወባሕርሰ ይት ፲፰ ሀወክ እስመ ዐቢይ ነፋስ ይነፍኅ። ወኀሊፎሙ መጠነ ዕሥራ ወኀም ፲፱ ስቱ ምዕራፍ አው ሠላሳ ርእይዎ ለእግዚእ ኢየሱስ እንዘ የሐውር ዲበ ባሕር ወቀርበ ኀበ ሐመር ወፈርሁ። ወይቤሎሙ አነ ውእቱ ፳ ኢትፍርሁ። ወእንዘ ይፈቅዱ ያዕር ፳፩ ግዎ ውስተ ሐመር ሶቤሃ ውስተ ምድር ኅበ ዘፈቀዱ ይሑሩ። ወበሳኒታ ሰብእ እለ ይቀ ፳፪ ውሙ ማዕዶተ ባሕር ርእዮሙ ከመ አልቦ ህየ ካልእ ሐመር ዘእንበለ አሐቲ ሐመር ወከመሂ ኢዐርገ እግዚእ ኢየሱስ ምስለ አርዳኢሁ ውስተ ሐመር አላ አርዳኢሁ ባሕቲቶሙ ሖሩ። ወመጽኣ ፳፫ ካልኣትኒ አሕማር እምጥብርያዶስ ቅሩበ ብሔር ኅበ በልዑ ኅብ ፳፬ ስተ ዘባረከ እግዚእነ። ወሶበ ርእዩ እሙንቱ ሰብእ ከመ ኢሀሎ እግዚእ ኢየሱስ ህየ ወኢአርዳኢሁ ዐርጉ ውስተ ውእቶን አሕማር ወበስሑ ቅፍርናሆም ይኅሥሥዎ ፳፭ ለእግዚእ ኢየሱስ። ወሶበ ረከብዎ በማዕዶተ ባሕር ይቤልዎ ረቢ ማእዜ መጻእከ ወበጻሕከ ዝየ። ፳፮ ወአውሥአ እግዚእ ኢየሱስ ወይቤሎሙ አማን አማን እብለክሙ ከመ አኮ አንትሙ ዘተኀሥሡኒ በእንተ ዘርኢክሙ ተአምራተ አላ በእንተ ዘበላዕክሙ ኅብስተ ወጸገ ፳፯ ብክሙ። ተገብሩ እንከሰ አኮ ለመብልዕ ኀላፊ አላ ለመብልዕ ዘይነብር ለሕይወት ዘለዓለም ዘይሁበክሙ ወልደ ዕጓለ እመሕያው እስመ ለዝሰ እግዚአብሔር አብ ፳፰ ኅተሞ። ወይቤልዎ ምንተ ንረሲ ከመ ንግበር ግብረ እግዚአብሔር። ፳፱ ወአውሥአ እግዚእ ኢየሱስ ወይቤሎሙ ዝንቱ ውእቱ ግብረ እግዚአብሔር ከመ ትእመኑ በዘፈነወ ፴ ውእቱ። ወይቤልዎ ምንተ ተአምረ ትገብር ከመ ንርአይ ወን ፴፩ እመን ብከ በዘገበርከ። አበዊነሰ መና በልዑ በገዳም በከመ ጽሑፍ «ኅብስተ እምሰማይ ወሀቦሙ ይብ ፴፪ ልዑ።» ወይቤሎሙ እግዚእ ኢየሱስ አማን አማን እብለክሙ አኮ ሙሴ ዘወሀበክሙ ውእተ ኅብስተ እምሰማይ አላ አቡየ ወሀበክሙ ኅብስተ ጽድቅ እምሰማይ። እስመ ፴፫ ኅብስቱ ለእግዚአብሔር ውእቱ ዘወረደ እምሰማይ ወይሁብ ሕይወተ ዘለዓለም። ወይቤልዎ እግዚእ ፴፬ ሀበነ በኵሉ ጊዜ እምውእቱ ኅብስት። ወይቤሎሙ እግዚእ ኢየሱስ ፴፭ አነ ውእቱ ኅብስተ ሕይወት ወዘይመጽእ ኅቤየ ኢይርኅብ ወዘሂ የአምን ብየ ኢይጻምእ ለዝሉፉ። ወእቤለክሙ ባሕቱ ርኢክሙኒሂ ፴፮ ወኢአመንክሙኒ። ወኵሉ ዘወሀ ፴፯ በኒ አቡየ ይመጽእ ኅቤየ ወለዘሂ መጽአ ኅቤየ ኢይሰድዶ ወኢያውፅኦ አፍኣ። እስመ አኮ ዘወ ፴፰ ረድኩ እምሰማይ ከመ እግበር ፈቃድየ ዘእንበለ ፈቃዱ ለዘ ፴፱ ፈነወኒ አብ ከመ ኵሉ ዘወሀበኒ ኢይትኀጐል እምኔሆሙ ወኢአሐዱሂ አላ አነ አነሥኦ በደኃሪት ዕለት። ወዝንቱ ውእቱ ፈቃዱ ለአ ፵ ቡየ ከመ ኵሉ ዘርእዮ ለወልድ ወአምነ ቦቱ ይረክብ ሕይወተ ዘለዓለም ወአነ ይረክብ ሕይወተ ዘለዓለም ወአነ አነሥኦ በደኃሪት ዕለት። ወአንጐርጐሩ አይሁድ ፵፩ በእንቲኣሁ እስመ ይቤሎሙ አነ ውእቱ ኅብስተ ሕይወት ዘወረደ እምሰማይ። ወይቤሎ አኮኑ ዝንቱ ፵፪ ውእቱ ኢየሱስ ወልደ ዮሴፍ ዘለሊነ ነአምር አባሁ ወእሞ ወእፎ እንከ ይብለነ እምሰማይ ወረድኩ። ፵፫ ወአውሥአ እግዚእ ኢየሱስ ወይቤሎሙ ኢታንጐርጕሩ በበይና ፵፬ ቲክሙ። አልቦ ዘይክል መጺአ ኅቤየ እስመ ኢሰሐቦ አብ ዘፈነወኒ ወአነ አነሥኦ በደኃሪት ዕለት። ፵፬ ወሀሎ ጽሑፍ ውስተ መስሐፈ ነቢያት «ከመ ይከውኑ ኵሎሙ ምሁራነ እምኅበ እግዚአብሔርም» ወኵሉ እንከ ዘሰምዐ በኅበ አቡየ ፵፮ ተምሂሮ ይመጽእ ኅቤየ። ወአልቦ ዘርእዮ ለአብ ዘእንበለ ዘእምኅቤሁ ለእግዚአብሔር ውእቱ ወው ፵፯ እቱ ርእዮ ለአብ። አማን አማን እብለክሙ ዘየአምን ብየ ቦ ሕይ ፵፰ ወት ዘለዓለም። አነ ውእቱ ኅብ ፵፱ ስተ ሕይወት። አበዊክሙሰ መና ፶ በልዑ በገዳም ወሞቱ። ዝንቱ ውእቱ ኅብስት ዘእምሰማይ ወረደ ወኵሉ ዘበልዐ እምኔሁ ኢይመ ፶፩ ውት። አነ ውእቱ ኅብስተ ሕይወት ዘወረደ እምሰማይ ወዘበልዐ እምዝንቱ ኅብስት የሐዩ ለዓለም ወዝኒ ኅብስት ዘአነ እሁቦ ሥጋየ ውእቱ በእንተ ሕይወት ዘለዓለም። ፶፪ ወተጋዐዙ አይሁድ በበይናቲሆሙ እንዘ ይብሉ እፎ ይክል ዝንቱ የሀ ፶፫ በነ ሥጋሁ ንብላዕ። ወይቤሎሙ እግዚእ ኢየሱስ አማን አማን እብለክሙ እመ ኢበላዕክሙ ሥጋሁ ለወልደ ዕጓለ እመሕያው ወኢሰተይክሙ ደሞ አልብክሙ ሕይወት ላዕሌክሙ። ዘበልዐ ሥጋየ ወሰትየ ፶፬ ደምየ ቦ ሕይወት ዘለዓለም ወአነ አነሥኦ መብልዐ ጽድቅ ዘበአማን ውእቱ ወደምየኒ ስቴ ሕይወት ዘባአማን ውእቱ ዘበልዐ ሥጋየ ፶፮ ወሰትየ ደምየ ይሄሉ ምስሌየ ወአነሂ እሄሉ ምስሌሁ። ወበከመ ዘፈ ፶፯ እንወኒ አብ ሕያው ወአነሂ ሕያው በእንተ አብ ወዘበልዐ ሥጋየ የሐዩ በእንቲኣየ። ዝኬ ውእቱ ኅብስት ፶፰ ዘእምሰማይ ወረደ ወአኮ በከመ በልዑ አበዊክሙ መና ወሞቱ ወዘበልዖሰ ለዝንቱ ኅብስት የሐዩ ለዓለም።
			በእንተ እለ ተዐቅፉ
ወከመዝ ይቤሎሙ በምኵ ፶፱ ራብ ዘቅፍርናሆም እንዘ ይሜህሮሙ። ወብዙኃን እምአርዳኢሁ ፷ እለ ሰምዑ ዘንተ ወይቤሉ ዕፁብ ዝንቱ ነገር ወመኑ ይክል ሰሚዖቶ። ወአእምሮሙ እግዚእ ኢየ ፷፩ ሱስ በመንፈሱ ከመ አንጐርጐሩ አርዳኢሁ በእንተ ዝንቱ ወይቤሎሙ ዝኑ ያዐቅፈክሙ። እፎ ፷፪ እንከ ከመ ርኢክዎዎ ለወልደ ዕጓለ እመሕያው እንዘ የዐርግ ኅበ ፷፫ ሀሎ ቀዲሙ። መንፈስ ውእቱ ዘያሐዩ ወሥጋሰ አልቦ ዘይበቍዕ ወኢምንተኒ ወዝኒ ቃል ዘአነ ነገርኩክሙ መንፈስ ቅዱስ ውእቱ ወሕይ ፷፬ ወት ውእቱ። ወባሕቱ ቦ እምውስቴትክሙ እለ ኢየአምኑ እስመ የአምር እግዚእ ኢየሱስ እምትካት እለ መኑ እሙንቱ እለ ኢየኣምኑ ቦቱ ወመኑ ውእቱ ዘያገ ፷፭ ብኦ። ወይቤሎሙ በእንተ ዝንቱ እበልክሙ አልቦ ዘይክል መጺአ ኅቤየ ለእመ ኢተውህበ ሎቱ እም ፷፮ ኅበ አብ። ወበእንተ ዝንቱ ብዙኃን እምአርዳኢሁ እለ ገብኡ ድኅሬሆሙ ወኢሖሩ እንከ ምስሌሁ። ፷፯ ወይቤሎሙ እግዚእ ኢየሱስ ለዐሠርቱ ወክልኤቱ አንትሙኒ ትፈ ፷፰ ቅዱኑ ትሑሩ። ወአውሥአ ስምዖን ጴጥሮስ ወይቤሎ እግዚኦ ኅበ መኑ ነሐውር እንዘ ቃለ ሕይወት ፷፱ ዘለዓለም ብከ። ወንሕንሰ አመነ ወአእመርነ ከመ አንተ ውእቱ ክርስቶስ ወልዱ ለእግዚአብሔር ፸ ሕያው። ወአውሥአ እግዚእ ኢየሱስ ወይቤሎሙ አኮኑ አነ ኀረይኩክሙ ለዐሠርቱ ወክልኤቱ ወባሕጡ አሐዱ እምኔክሙ ሰይ ፸፩ ጣን ውእቱ። ወዘንተሰ ይቤ እንበይነ ይሁዳ ወልደ ስምዖን ወልደ ስምዖን አስቆሮታዊ እስመ ውእቱ ሀለዎ ያግብኦ ወውእቱ አሐዱ እምዐሠርቱ ወክልኤቱ።
				ምዕራፍ ፯
ወእምድኅረ ዝንቱ ሖረ እግዚእ ፩ ኢየሱስ ውስተ ገሊላ ወኢፈቀደ ይሑር ምድረ ይሁዳ እስመ የኀሥሡ አይሁድ ይቅትልዎ። ወቀርበ በዓለ ፪ መጸለቶሙ ለአይሁድ። ወይቤሎዎ ፫ አኀዊሁ ለእግዚእ ኢየሱስ ፍልስ እምዝየ ወሑር ብሔረ ይሁዳ ከመ አርዳኢከኒ ይርአዩ ግብረከ ዘትገብር ወይእመኑ። እስመ አልቦ ፬ ዘይገብር ምንተኒ ስሚተ ወይፈቅድ ክሡተ ይኩኖ ወእመሰ ዘንተ ትገብር አርኢ ርእሰከ ለዓለም። እስመ አኀዊሁኒ ኢአምኑ ቦቱ። ፭ ወይቤሎሙ እግዚእ ኢየሱስ ጊዜ ፮ የሰ ዓዲ እስከ ይእዜ ኢበጽሐ ወጊዜ ዚኣክሙሰ ዘልፈ ድልው ውእቱ። ለክሙሰ ኢይክል ዓለም ፯ ጸሊኦተክሙ ወሊተሰ ይጸልኣኒ እስመ አነ ስምዕ ላዕሌሁ ወእዛለፎ በከመ እከየ ምግባሩ። አንትሙሰ ፰ ዕርጉ ውስተ ዝንቱ በዓል ወአንሰ ኢየዐርጉ ይእዜ ውስተ ዝንቱ በዓል እስመ ዓዲ ኢበጽሐ ጊዜየ። ወከመዝ ይቤሎሙ ወነበረ ውስተ ፱ ገሊላ። ወዐሪጎሙ አኀዊሁ ለበ ፲ ዓል ውእተ አሚረ ዐርገ ውእቱኒ ፲፩ ጽሚተ ወአኮ ገሃደ። ወአኀዙ አይሁድ ይኅሥሥዎ በበዓል ወይቤሉ ፲፪ አይቴ ውእቱ ዝክቱ። ወብዙኅ አንጐርጐሩ ሕዝብ በእንቲኣሁ ወቦ እለ ይቤሉ ኄር ውእቱ ወካልኣን ይቤሉ አልቦ አላ ያስሕቶሙ ለሕ ፲፫ ዝብ። ወባሕቱ ክሡተሰ አልቦ ዘተናገረ በእንቲኣሁ በእንተ ፍር ፲፬ ሀቶሙ ለአይሁድ። ወበማእከለ መዋዕለ በዓል ዐርገ እግዚእ ኢየሱስ ምኵራበ ወአኀዘ ይምሀር። ፲፭ ወአንከሩ አይሁድ ምህሮቶ እንዘ ይብሉ እፎ የአምር ዝንቱ መጽ ፲፮ ሐፈ ዘኢመሀሮ መኑሂ። ወአውሥአ እግዚእ ኢየሱስ ወይቤሎሙ ትምህርትየሰ ኢኮነት እንቲኣየ አላ እን ፲፯ ቲኣሁ ለዘፈነወኒ። ወዘሰ ይፈቅድ ይግበር ሥምረቶ ውእቱ የአምር ከመ እምኅበ እግዚአብሔር ውእቱ ትምህርትየ ወአኮ ዘእምኅቤየ ዘእነ ፲፰ ግር። ወዘሰ ለርእሱ ይነግር ተድላ ርእሱ የኀሥሥ ወዘሰ ይፈቅድ ያድሉ ለዘፈነዎ ጻድቅ ውእቱ ወአ ፲፱ ልቦ ዐመፃ በኅቤሁ። አኮኑ ሙሴ ወሀበክሙ ኦሪተ ወአልቦ አሐዱሂ እምኔክሙ ዘይገብራ ለኦሪት ለምንት እንከ ተኀሥሡ ትቅት ፳ ሉኒ። ወአውሥኡ ሕዝብ ወይቤልዎ ጋኔኑ ብከ መኑ የኀሥሥ ፳፩ ይቅትልከ። ወአውሥአ እግዚእ ኢየሱስ ወይቤሎሙ አሐደ ግብረ ገበርኩ ወኵልክሙ አንከርክሙ። ወበእንተ ዝንቱ ወሀበክሙ ሙሴ ፳፪ ግዝረተ ወኢኮነት እምኅበ ሙሴ አላ እምአበው ይእቲ ወበሰን ፳፫ በት ግዝረተ ይነሥእ ብእሲ ከመ ኢይሰርዐ ሕጉ ለሙሴ ለምንት እንከ ትግእዙኒ ለእመ አሕየውክዎ ለብእሲ ኵለንታሁ በሰንበት፡ ኢትፍትሑ በአድልዎ ለገጽ አላ ፳፬ ፍትሐ ጽድቅ ፍትሁ። ወቦ እለ ፳፭ ይቤሉ እምሰብአ ኢየሩሳሌም አኮኑ ዝንቱ ውእቱ ዘየኀሥሡ አይሁድ ይቅትልዎ።ወናሁ ገሃደ ይትናገ ፳፮ ሮሙ ወአልቦ ዘይቤልዎ ምንተኒ አእመሩ እንጋ መላእክት ወሊቃውንት ከመ ዝንቱ ውእቱ ክርስቶስ በአማን። ወባሕቱ ለዝንቱሰ ፳፯ ነአምሮ እምአይቴ ውእቱ ወክርስቶስሰ አመ ይመጽእ አልቦ ዘየአምሮ እምኅበ ይመጽእ። ወአልዐለ ፳፰ ቃሎ እግዚእ ኢየሱስ በምኵራብ እንዘ ይሜህር ወይቤ ኪያየኑ ተአምሩኒ ወተአምሩኑ እምኅበ አይቴ አነ ወአኮ ለልየ ዘመጻእኩ አላ ሀሎ ጻድቅ ዘፈነወኒ ዘኢተአምርዎ አንትሙ። ወአንሰ አአምሮ  እስመ ፳፱ እምኅቤሁ አነ ወውእቱ ፈንወኒ። ወፈቀዱ የአኀዝዎ ወባሕቱ አልቦ ፴ ዘአንሥአ እዴሁ ላዕሌሁ እስመ ዓዲ ኢበጽሐ ጊዜሁ ወእምውእቶሙ ሰብእ ብዙኃን እለ አምኑ ፴፩ ቦቱ። ወይቤሉ አመ ይመጽእ ክርስቶስ ቦኑ ፈድፋደ ተኣምረ ዘይገ ፴፪ ብር እምዘገብረ ዝንቱ። ወሰምዑ ፈሪሳውያን ከመ አንጐርጐሩ ሕዝብ በእንቲኣሁ ወፈነዉ ሊቃነ ካህናት ወፈሪሳውያን ወዓልያኒሆሙ ከመ ፴፫ የአኅዝዎ። ወይቤሎሙ እግዚእ ኢየሱስ ዓዲ ኅዳጠ መዋዕለ ሀሎኩ ምስሌክሙ ወእምዝ አሐውር ኅበ ፴፬ አብ ዘፈነወኒ። ተኀሥሡኒ ወኢትረክቡኒ ወኅበ አነ አሐውር አን ፴፭ ትሙ ኢትክሉ መጺአ። ወይቤሉ አይሁድ በበይናቲሆሙ አይቴኑ ሀለዎ ለዝንቱ ይሑር ዘኢንክል ረኪቦቶ ንሕነ ውስተ ብሔረ አረሚኑ የሐውር እንጋ ወይሜህሮሙ ፴፮ ለአረሚ። ምንትኑ ዝንቱ ነገር ዘይብለነ ተኀሥሡኒ ወኢትረክቡኒ ወኀበ አነ አሐውር አንትሙ ኢትክሉ መጺአ። ወይቤ ዘጸምአ ይምጻእ ኅቤየ ወይስተይ። ወዘሂ የአምን ብየ በከመ ፴፰ ይቤ መጽሐፍ «አፍላገ ማየ ሕይወት ይውኅዝ እምከርሡ።» ወዘንተ ፴፱ ይቤ በእንተ መንፈስ ቅዱስ ዘሀለዎሙ ይንሥኡ እለ የአምኑ ቦቱ እስመ ዓዲ ኢመጽአ መንፈስ ቅዱስ በእንተ ዘኢተሰብሐ ዓዲሁ እግዚእ ኢየሱስ ክርስቶስ።
			በእንተ ኅሊና
			አይሁድ ዘዘዚኣሁ
ወብዙኃን እምሕዝብ ሰሚዖሙ ፵ ዘንተ ነገረ ይቤሉ አማን ነቢይ ውእቱ ዝንቱ። ወቦ እለ ይቤሉ ፵፩ ክርስቶስ ውእቱ ወመንፈቆሙ ይቤሉ ቦኑ እምገሊላ ይመጽእ ክርስቶስ። አኮኑ ይብል መጽሕፍ ፵፪ «ከመ እምነ ዘርዐ ዳዊት ወእምነ ቤተ ልሔም ሀገሩ ለዳዊት ይመጽእ ክርስቶስ።» ወተናፈቁ ፵፫ ሕዝብ በበይናቲሆሙ በእንቲኣሁ። ወቦ እለ ፈቀዱ የአኀዝዎ ወባሕቱ ፵፬ አልቦ ዘአንሥአ እዴሁ ላዕሌሁ። ወተሠውጡ ወዓልያኒሆሙ ኅበ ፵፭ ሊቃነ ካህናት ወፈሪሳውያን ወይቤልዎሙ እሙንቱ እፎኑመ ዘኢያ ፵፮ ምጻእክምዎ። ወአውሥኡ ወዓልያኒሆሙ ወይቤልዎሙ ግሙራ ኢተናገረ ሰብእ ዘከመ ተናገረ ውእቱ ፵፯ ብእሲ ወአውሥኡ ፈሪሳውያን ወይቤልዎሙ ትጌግዩኑ አንትሙኒ። ፵፰ ቦሙ እመላእክት ወእምፈሪሳውያን ፵፱ እለ አምኑ ቦቱ። ዘእንበለ እሉ ጊጉያን ሕዝብ እለ ኢየአምርሩ ኦሪተ ፶ ወእሙንቱሰ ርጉማን። ወይቤሎሙ ኒቆዲሞስ ዘሖረ ኅቤሁ ለእግዚእ ኢየሱስ ቀዲሙ ሌሊተ አሐዱ ፶፩ እምኔሆሙ። ኦሪትክሙኑ ትኴንኖ ለሰብእ ዘእንበለ ይሕትትዎ ቅድመ ወያእምሩ ግብሮ ዘገብረ። ፶፪ ወአውሥእዎ ወይቤልዎ አንተሂ እምገሊላኑ ትብል አንተ ኅሥሥ መጽሐፈ ትርአይ ከመ እምገሊላ ፶፫ ኢይትነሣእ ነቢይ። ወገብኡ ኵሉ ለለአሐዱ ውስተ ቤቶሙ።
			ምዕራፍ ፰
፩ ወእግዚእ ኢየሱስኒ ሖረ ውስተ ፪ ደብረ ዘይት። ወአንግሀ በጽባሕ ወቦአ ካዕበ ምኵራበ ወተጋብኡ ኵሉ ሕዝብ ኅቤሁ ወነበረ ወአኀዘ ይምሀሮሙ።
			በእንተ ኵነኔ
			ብእሲት ዘማዊት
፫ ወአምጽኡ ኅቤሁ ጸሐፍት ወፈሪሳውያን ብእሲተ እስርተ እንተ ተረክበት በዝሙት ወአብእዋ ውስተ ወአቀምዋ ቅድመ እግዚእ ኢየሱስ። ወይቤልዎ ኦ ሊቅ 	ረከብ ፬ ናሃ ለዛቲ ብእሲት እንዘ ትኤብስ በዝሙት። ወበግነሰ ሠርዐ ሙሴ ፭ ከመ ትትወገር በእብን ወንተሰ እንከ ምንተ ትብል በእንቲኣሃ። ወዘንተ ይቤሎ እንዘ ያሜክርዎ ፮ ከመ ይርከቡ ምክንያተ ላዕሌሁ በዘያስተዋድይዎ ወአትሐተ እግዚእ ኢየሱስ አዕይንቲሁ ውስተ ምድር ወጸሐፈ በአጽባዕቱ። ወሶበ ቆሙ ፯ ብዙኅ ወአንጐንደዩ ተስእሎቶ አንሥአ አዕይንቲሁ ወነጸረ ኅቤሆሙ ወይቤሎሙ ዘአልቦ ኅጢአት እምኔክሙ ቀዲሙ ለይገራ በእብን። ወካዕበ ደነነ ኅበ ምድር ወጸሐፈ ፰ በአጽባዕቱ። ወሰሚዖሙ እሙንቱ ፱ ዘንተ ዘለፋ በለብዎ አኀዙ ይሑሩ በበአሐዱ እስከ ወፅኡ ሊቃውንቲሆሙ እምቀዳሚ እስከ ደኃሪ ወተርፈ እግዚእ ኢየሱስ ባሕቲቶ ወይእቲኒ ብእሲት ትቀውም ማእከለ። ወንሥአ እግዚእ ኢየሱስ ፲ አዕይንቲሁ ወነጸረ ኅቤሃ ወይቤላ ኦ ብእሲቶ አይቴ ሀለዉ እለ ይኴንኑኪ። ወአውሥአት ወትቤሎ ፲፩ አልቦ ዘእሬኢ እግዚእየ ወይቤላ እግዚእ ኢየሱስ አነሂ አልቦ ዘእኴንነኪ ሑሩ እትዊ በሰላም ወእምዝ ዳግመ ኢተአብሲ።	
			ዘከመ ይቤ እግዚእ አነ
			ውእቱ ብርሃኑ ለዓለም
፲፪ ወካዕበ ነበቦሙ እግዚእ ኢየሱስ ወይቤ አነ ውእቱ ብርሃኑ ለዓለም ዘተለወኒ ኢየሐውር ውስተ ጽልመት አላ ይረክብ ብርሃነ ሕይ ፲፫ ወት። ወይቤልዎ ፈሪሳውያን ለሊከኑ ትንእድ ርእሰከ ኢኮነ ጽድቀ ፲፬ ስምዕከ። ወአውሥአ እግዚእ ኢየሱስ ወይቤሎሙ እመኒ ለልየ ስምዐ ኮንኩ ለርእስየ ጽድቅ ውእቱ ስምዕየ እስመ አአምር እምኅበ መጻእኩ ወኀበሂ አሐውር ወአንትሙሰ ኢተምሩ እምኅበ መጻእኩ ወኀበሂ ፲፭ አሐውር። አንትሙሰ ሕገ ዘሥጋ ትኴንኑ ወአንሰ ኢይኴንኑ ወኢመ ፲፮ ነሂ። ወእመሂ ኰነንኩ አነ ጽድቀ እኴንን እስመ ኢኮንኩ አነ ባሕቲትየ አላ አነ ወአብ ዘፈነወኒ። ፲፯ አኮኑ ጽሑፍ ውስተ ኦሪትክሙ «ስምዐ ክልኤቱ ሰብእ እሙን ፲፰ ውእቱ። ወአነሂ ሰማዕት ለርእስየ ወአብ ዘፈነወኒ ሰማዕትየ። ፲፱ ወይቤልዎ አይቴ ውእቱ አቡከ ወአውሥአ እግዚእ ኢየሱስ ወይቤሎሙ ኢኪያየ ተአምሩ ወኢአቡየ ሶበሰ ኪያየ አእመርክሙ እም ፳ አእመርክምዎ ለአቡየኒ። ወዘንተ ነገረ ተናገሮሙ እግዚእ ኢየሱስ በኅበ ሙዳየ ምጽዋት እንዘ ይሜህሮሙ በምኵራብ ወኢአኅዝዎ እስመ ዓዲ ኢበስሐ ጊዜሁ። ወካዕበ ፳፩ ይቤሎሙ እግዚእ ኢየሱስ አንሰ አሐውር ተኀሥሡኒ ወኢትረክቡኒ ወትመውቱ በኀጢአትክሙ ወኅበ አነ አሐውር አንትሙ ኢትክሉ መጺአ። ወይቤሉ አይሁድ ፳፪ ይቀትልኑ እንጋ ርእሶ ለሊሁ ዘይብለነ ኅበ አነ አሐውር አንትሙ ኢትክሉ መጺአ። ወይቤሎሙ ፳፫ አንትሙሰ እምታሕቱ አንትሙ ወአንሰ እምላዕሉ አነ አንትሙሰ እምዝንቱ ዓለም አንትሙ ወአንሰ ኢኮንኩ እምዝንቱ ዓለም። ወናሁ እቤለክሙ ከመ ትመውቱ ፳፬ በኅጢአትክሙ። ወይቤልዎ አንተ ፳፭ መኑ አንተ ወይቤሎሙ እግዚእ ኢየሱስ ቀዳሚኒ ነገርኩክሙ። ወብዙኅ ብየ ዘእብል በእንቲኣ ፳፮ ክሙ ወእኴንን ቦቱ ወባሕቱ ዘፈነወኒ ጻድቅ ውእቱ ወአንሰ ዘሰማዕኩ በኅቤሁ እነግር ለዓለም። ወኢያእመሩ ከመ በእንተ አብ ፳፯ ይቤሎሙ። እግዚእ ፳፰ ኢየሱስ አመ ተለዐለ ወልደ ዕጓለ እመሕያው ይእተ አሚረ ተአምሩ ከመ አነ ውእቱ ወአኮ ዘእምኅቤየ ዘእነግር አላ በከመ መሀረኒ አቡየ ከማሁ እነግር። ወዘፈነወኒ ሀሎ ፳፱ ምስሌየ ወኢየኀድገኒ አብ ባሕቲ ትየ እስመ አነ ሥምረቶ እገብር ፴ ዘልፈ። ወዘንተ ብሂሎ ብዙኃን ፴፩ እለ አምኑ ቦቱ። ወይቤሎሙ እግዚእ ኢየሱስ ለእለ አምኑ ቦቱ አይሁድ አንትሙሂ ለእመ መበርክሙ በቃልየ አማን አርዳእየ ፴፪ አንትሙ። ወተአምርዋ ለጽድቅ ወጽድቅኒ ታግዕዘክሙ 
			ዘከመ ገሠጾሙ እግዚእ
			ኢየሱስ ለአይሁድ
፴፫ ወአውሥኡ ወይቤልዎ ዘርዐ አብርሃም ንሕነ ወእምአመ ኮነ ግሙራ ኢተቀይነ ወኢለመኑሂ እፎ እንከ ትብለነ ግዑዛነ ትከ ፴፬ ውኑ። ወአውሥአ እግዚእ ኢየሱስ ወይቤሎሙ አማን አማን እብለክሙ ኵሉ ዘይገብራ ለኅጢአት ገብራ ውእቱ ለኀጢአት። ፴፭ ወገብርሰ ኢይነብር ውስተ ቤት ለዝሉፉ ወወልድሰ ይነብር ለዓ ፴፮ ለም። ወእምከመሰ ወልድ አግዐዘክሙ አማን ግዑዛን አንትሙ። ፴፯ ወአአምር ከመ ዘርዐ አብርሃም አንትሙ ወባሕቱ ተኀሥሡ ትቅትሉኒ እስመ ኢይነብር ቃልየ ፴፰ ኅቤክሙ። ወአንሰ ዘርኢኩ በኅበ አቡየ እነግር ወንትሙሂ ዘርኢክሙ በኅበ አቡክሙ ትገብሩ። ፴፱ ወአውሥኡ ወይቤልዎ ለነሰ አብርሃም አቡነ ወይቤሎሙ እግዚእ ኢየሱስ ሶበሰ ውሉደ አብርሃም አንትሙ ግብረ አብርሃም እምገበርክሙ። ወይእዜሰ ተኀሥሡ ፵ ትቅትሉኒ ብእሴ ጻድቀ ዘጽድቀ እነግረክሙ ዘሰማዕኩ በኅበ እግዚአብሔር ወአብርሃምሰ ኢገብረ ከመዝ አንትሙሰ ኢገብረ ከመዝ። አንትሙሰ ትገብሩ ገብረ ፵፩ አቡክሙ ወይቤልዎ ንሕነሰ ኢተወለድነ እምዝሙት አላ አሐዱ አብ ብነ ወውእቱ እግዚአብሔር። ወይቤሎሙ እግዚእ ኢየሱስ ሶበሰ ፵፪ እግዚአብሔር አቡክሙ እምአፍቀርክሙኒ ኪያየ ወቃልየኒ እምዐቀብክሙ እስመ አነ እምኀበ እግዚአብሔር ወፃእኩ ወመጻእኩ ወአኮ ለልየ ዘመጻእኩ አላ ውእቱ ፈነወኒ። እፎ እንከ ኢተአምኑ ቃልየ ፵፫ እስመ ኢትክሉ ሰሚዐ ነገረ ዚኣየ። አንትሙሰ እምአቡክሙ ሰይጣን ፵፬ አንትሙ ወፍትወቶ ለአቡክሙ ትፈቅዱ ትግበሩ ወውእቱሰ ቀታሌ ነፍሰ ሰብእ ውእቱ እምትካት ወኢይቀውም በጽድቅ እስመ አልቦ ጽድቅ በኀቤሁ ወሶበሂ ይነብብ ሐሰተ እምዚኣሁ ይነብብ እስመ ሐሳዊ ውእቱ ወአቡሃ ለሐሰት።ው ኣንሰ እስመ ጽድቅ እነግር ኢተ ፵፭ አምኑኒ። መኑ እምኔክሙ ዘይዛ ፵፮ ለፈኒ በእንተ ኅጢአት ወእመሰ አነ ጽድቀ እነገር ለምንት ኢተአምኑኒ። ዘሰ እምእግዚአብሔር ፵፯ ውእቱ ቃለ እግዚአብሔር ይሰምዕ ወበእንተ ዝንቱ አንትሙሰ ኢትሰምዑኒ እስመ ኢኮንክሙ እም ፵፰ እግዚአብሔር። ወተሰጥውዎ አይሁድ ወይቤልዎ አኮኑ ሠናይ ንቤለከ ከመ ሳምራዊ አንተ ወጋኔንከ ፵፱ ብከ። ወአውሥአ እግዚእ ኢየሱስ ወይቤሎሙ አንሰ ጋኔን አልብየ ወባሕቱ አከብር አባየ ወአንት ፶ ሙሰ ታስተሐቅሩኒ። አንሰ ኢየኀሥሥ ተድላ ለርእስየ ሀሎ ዘየኀ ፶፩ ሥሥ ወዘሂ ይኴንን። አማን አማን እብለክሙ ዘዐቀበ ቃልየ ኢይጥ ፶፪ ዕሞ ለሞት ለዓለም። ወይቤልዎ አይሁድ ይእዜኬ አእመርናከ ከመ ጋኔን ብከ አብርሃም ጥቀ ሞተ ወነቢያተኒ ሞቱ ወአንተሰ ትብል ዘዐቀበ ቃልየ ኢይጥዕሞ ፶፫ ለሞት ለዓለም። አንተኑ ተዐቢ እምአብርሃም አቡነዘሞተ ወእምነቢያትኒ እለ ሞቱ መነ ትሬሲ ፶፬ ርእሰከ። ወአውሥአ እግዚእ ኢየሱስ ወይቤሎሙ እመሰ ለልየ ሰባሕኩ ርእስየ ኢይበቍዐኒ ስብሐትየ ወኢምንተኒ አላ ሀሎ አቡየ ዘይሴብሐኒ ዘአንትሙ ትብልዎ አምላክነ ውእቱ ወኢተአምርዎ። ፶፭ ወአንሰ አአምሮ ወእመሰ እቤ ኢየአምሮ እከውን ከማክሙ ሐሳዌ ወአንሰ አአምሮ ወቃሎሂ አዐቅብ። አብርሃም አቡክሙ ተመ ፶፮ ነየ ከመ ይርአይ ዕለትየ ወርእየሂ ወተፈሥሐ። ወይቤልዎ አይሁድ ፶፯ ኅምሳ ዓመት አልብከ ወአብርሃምሃ ርኢከ። ወይቤሎሙ እግዚእ ፶፰ ኢየሱስ አማን አማን እብለክሙ እምቅድመ ይትወለድ አብርሃም ሀሎኩ አነ። ወነሥኡ እብነ ከመ ፶፱ ይውግርዎ ወተኀብኦሙ እግዚእ ኢየሱስ ወወፅአ እምኵራብ ወኀለፈ እንተ ማእከሎሙ ወሖረ።
			ምዕራፍ ፱
			ዘከመ ፈወሶ
			ለዘዕዉሩ ተወልደ
ወእንዘ የኀልፍ እምህየ ርእየ ብእሴ ፩ ዘዕውሩ ተወልደ። ወተስእልዎ ፪ አርዳኢሁ ወይቤልዎ ረቢ በኀጢአተ መኑ ተወልደ ዝንቱ ዕዉር በዘርእሰኑ ወሚመ በዘአዝማዲሁ። ወይቤሎሙ እግዚእ ፫ ኢየሱስ ኢ ውእቱ አበሰ ወኢአዝማዲሁ ዳእሙ ከመ ያስተርኢ ግብረ እግዚአብሔር በላዕሌሁ። ወባሕሩ ርቱዕ ሊተ እግበር ፬ ግብሮ ለዘፈወኒ እንዘ መዓልት ውእቱ እስመ ትመጽእ ሌሊት ዘኢይክል ቦቱ አሐዱሂ ገቢረ። እንዘ ሀሎኩ ውስተ ዓለም አነ ፭ ፮ ውእቱ ብርሃኑ ለዓለም። ወዘንተ ብሂሎ ወረቀ ውስተ ምድር ወገብረ ጽቡረ በምራቁ ወቀብዖ አዕይ ፯ ንቲሁ ለውእቱ ዕዉር። ወይቤሉ ሑር ተኀፀብ በምጥማቃተ ሰሊሆም ዘበትርጓሜሁ ሐዋርያ ወሖረ ወተኀፅበ ወገብአ እንዘ ይሬኢ። ፰ ወአግዋሪሁሰ ወእለሂ የአምርዎ ትካት ወይሬእይዎ እንዘ ይስእል ይቤሉ አኮኑ ዝንቱ ውእቱ ዘይነብር ውስተ ፍኖት ወይስእል። ፱ ወቦ እለ ይቤሉ ውእቱ ዝንቱ ወካልኣን ይቤሉ አልቦ አላ ይመስሎ ወለሊሁሰ ይቤ አነ ውእቱ። ፲ ወይቤልዎ እፎ ተከሥታ አዕይ ፲፩ ንቲከ። ወአውሥአ ወይቤሎሙ ብእሲ ዘስሙ ኢየሱስ ጽቡረ ገብረ በምራቁ ወቀብዐኒ አዕይንትየ ወይቤለኒ ሑር ተኀፀብ በምጥማቃተ ሰሊሆም ወሖርኩ ወተኀፀብኩ ወር ፲፪ ኢኩ። ወይቤልዎ አይሁድ አይቴ ውእቱ ብእሲሁ ወይቤሎሙ ኢየ ፲፫ አምር። ወወሰድዎ ኅበ ፈሪሳውያን ለውእቱ ዘዕዉሩ ተወልደ። ፲፬ እስመ ሰንበት አሜሁ አመ ገብረ እግዚእ ኢየሱስ ጽብረ በምራቁ ፲፭ ወከሠቶ አዕይንቲሁ። ወተስእልዎ ካዕበ ፈሪሳውያን ዘከመ እፎ ርእየ ወይቤሎሙ ጽቡረ ገብረ በምራቁ ወወደየ ውስተ አዕይንትየ ወሖርኩ ፲፮ ወተኀፀብኩ ወርኢኩ። ወቦ እለ ይቤሉ እምፈሪሳውያን ዝንቱ ብእሲ ኢኮነ እምእግዚአብሔር ዘኢየዐቅብ ሰንበተ ወቦ እለ ይቤሉ በአይቴ ይክል ብእሲ ኃጥእ ገቢረ ዘከመዝ ተኣምረ ወተናፈቁ በበይናኢትሆሙ በእንተ ዝንቱ ነገር። ወይቤልዎ ካዕበ ለውእቱ ዕዉር ፲፯ ምንተ ትብል አንተ በእንቲኣሁ እስመ ከሠተከ አዕይንቲከ ወይቤሎሙ ነቢይ ውእቱ። ወኢአምንዎ ፲፰ አይሁድ ከመ ዕዉሩ ተወልደ ወርእየ እስከ ጸውዑ አዝማዲሁ ለዘርእየ። ወተስእልዎሙ ወይቤ ፲፱ ልዎሙ ዝኑ ውእቱ ወልድክሙ ዘትብሉ ዕዉሩ ተወልደ ወበእፎ እንከ ይእዜ ይሬኢ። ወአውሥኡ ፳ አዝማዲሁ ወይቤሉ ነአምር ከመ ዝንቱ ውእቱ ዝንቱ ውእቱ ወልድነ ወከመሂ ዕዉሩ ተወልደ። ወይእዜሰ ዘከመ ፳፩ እፎ ይሬኢ አው መኑ ከሠቶ አዕይንቲሁ ኢነአምር ኪያሁ ተሰአልዎ እስመ ልሂቅ ውእቱ ወይክል ተናግሮ ለርእሱ። ወዘንተ ፳፪ ይቤሉ አዝማዲሁ እስመ ይፈርህዎሙ ለአይሁድ እስመ አዘዙ አይሁድ ለእመቦ ዘአምነ ቦቱ ከመ ውእቱ ክርስቶስ ይሰደድ እምኵራብ። ወበእንተ ዝንቱ ይቤሉ አዝ ፳፫ ማዲሁ ልሂቅ ውእቱ ሎቱ ተሰልዎ። ወጸውዕዎ ዳግመ ለው ፳፬ እቱ ብእሲ ዕዉር ወይቤልዎ ሑር ስብሐተ ለእግዚአብሔር ንሕነሰ ነአምር ከመ ኃጥእ ፳፭ ውእቱ ዝ ብእሲ። ወአውሥአ ውእቱ ብእሲ ወይቤሎሙ ኢየአምር ለእመ ኃጥእ ውእቱ ወአሐተ ባሕቱ አአምር ከመ ዕዉር ፳፮ አነ ወይእዜ እሬኢ። ወይቤልዎ ካዕበ ምንተ ገብረ ለከ ወእፎ ፳፯ ከሠተከ አዕይንቲከ። ወአውሥአ ወይቤሎሙ ነገርኩክሙ ወኢትሰምዑ ምንተ እንከ ካዕበ ትፈቅዱ ትስምዑ አንትሙሂ አርዳኢሁኑ ፳፰ ትኩኑ ትፈቅዱ። ወጸአልዎ ወይቤልዎ አንተ ኩን ረድኦ ሎቱ ወንሕነሰ አርዳኢሁ ለሙሴ ንሕነ። ፳፱ ወንሕነ ነአምር ከመ ለሙሴ ተናገሮ እግዚአብሔር ገጸ በገጽ ወለዝንቱሰ ኢነአምሮ ከመ እምአ ፴ ይቴ ውእቱ። ወአውሥአ ውእቱ ብእሲ ወይቤሎሙ ዓዲ በዝንቱ ትቀ መንክር ውእቱ ዘኢተአምርዎ እምአይቴ ውእቱ ዘኢተአምርዎ እምአይቴ ውእቱ ከሠተኒ አዕ ፴፩ ይንትየ። ወንሕነሰ ነአምር ባሕቱ ከመ ለኃጥኣን ኢይሰምዖሙ እግዚአብሔር ዘእንበለ ለዘይፈርሆ ለእግዚአብሔር ወለዘይገብር ፈቃዶ ፴፪ ሎቱ ይሰምዖ። እምአመ ተፈጥረ ዓለም ኢተሰምዐ ግሙራ ከመ ቦ ዘዕዉሩ ተወልደ ወተከሥታ ፴፫ አዕይንቲሁ። ሶበሰ ኢኮነ እምኅበ እግዚአብሔር ዝንቱ ብእሲ እምኢክህለ ገቢረ ወኢምንተኒ። ፴፬ ወአውሥኡ ወይቤልዎ ዘለሊከ በኀጢአት ተወልድከ አንተሁ ትሜህረነ ለነ ወሰደድዎ ወአውፅእዎ አፍኣ። ወስምዐ እግዚእ ኢየሱስ ፴፭ ከመ አውፅእዎ አፍኣ ወረከቦ ወይቤሎ ተአምንሁ አንተ በወልደ እግዚአብሔር። ወአውሥአ ውእቱ ፴፮ ብእሲ ወይቤ መኑ ውእቱ ወልደ እግዚአብሔር እግዚኦ ከመ እእመን ቦቱ።ው እይቤሎ እግዚእ ኢየ ፴፯ ሱስ ዘትሬእዮ ወዘይትናገር ምስሌከ ውእቱ ዝንቱ። ወይቤ አአምን ፴፰ እግዚኦ ወሰገደ ሎቱ። ወይቤሎ ፴፱ እግዚእ ኢየሱስ አንሰኬ መጻእኩ ለኵነኔ ዝንቱ ዓለም ከመ እለ ኢይሬእዩ ይርአዩ ወእለኒ ይሬእዩ ይዑሩ። ወቦ እምፈሪሳውያን ፵ እለ ሀለዉ ምስሌሁ እለ ሰምዑ ዘትነ ወይቤልዎ ንሕነኒኬ ዕዉራንኑ ንሕነ። ወይቤሎሙ እግ ፵፩ ዚእ ኢየሱስ ሶበሰ ዕዉራን አንትሙ እምኢኮነክሙ ጌጋየ ወይእዜሰ ባጥሁ ንቡር ጌጋይክሙ እስመ ትብሉ ንሬኢ ወኢትሬእዩ ወበእንተዝ ኢይትኀደግ ለክሙ ጌጋይክሙ።
				ምዕራፍ ፲
				በእንተ ኖላዊ ኄር
አማን አማን እብለክሙ ዘኢቦአ ፩ እንተ አንቀጽ ውስተ ዐጸደ አባግዕ ወዐርገ እንተ ካልእ ገጽ ሰራቂ ፪ ወፈያት ወጕሕልያ ውእቱ። ወዘሰ እንተ አንቅነጽ ይበውእ ኖላዌ አባግዕ ፫ ውእቱ። ወሎቱሰ ዐጸዊኒ ያርኅዎ ወአባግዕኒ ይሰምዓሁ ቃሎ ወይጼውዖን ለአባግዒሁ በበአስማቲሆን ፬ ወያወፅኦን ወያፍሮን። ወሶበ አውፅኦን ወአውፈሮን ለኵሎን የሐውር ቅድሜሆን ወይተልዋሁ አባግዒሁ ፭ እስመ የአምራ ቃሎ። ወለነኪርሰ ኢይትልዋሁ አላ ይጐይያ እምኔሁ እስመ ኢየአምራ ቃሎ ለነኪር። ፮ ዘንተ ምሳሌ ይቤሎሙ እግዚእ ኢየሱስ ወእሙቱሰ ኢያእመሩ ፯ ዘይቤሎሙ። ወካዕበ ይቤሎሙ እግዚእ ኢየሱስ አማን አማን እብለክሙ አነ ውእቱ አንቀጸ አባግዕ። ፰ ወኵሎሙ እለ መጽኡ እምቅድሜየ ሰረቅት ወጕሕልያ እሙንቱ ወባሕቱ ኢይስምዓሆሙ አባግዕ። ፱ አነ ውእቱ አንቀጸ አባግዕ ዘበአማን ዘቦአ ብእሲ እንተ ኅቤየ ይድኅን ወይበውእ ወይወፅእ ወይረክብ ምር ፲ ዓየ።ወሰራቂሰ ኢይመጽእ ዘእንበለ ከመ ይስርቅ ወይጥባሕ ወያኅጕል ወአንሰኬ መጻእኩ ከመ ይርከቡ ሕይወተ ዘለዓለም ወፈ ፲፩ ድፋደ ይርከቡ። አነ ውእቱ ኖላዊ ኄር ወኖላዊሰ ኄር ይሜጡ ነፍሶ ፲፪ ቤዛ አባግዒሁ። ወዐሳብሰ ዘኢኮነ ኖላዌ ወዘኢኮና አባግዕ ዘዚኣሁ ሶበ ይሬኢ ተኵላ እንዘ ይመጽእ ይጐይይ ወየኀድግ አባግዒሁ ወይመሥጦን ተኵላ ወይዘርዎን ለአባግዕ። ወዐሳብሰ ይጐይይ እስመ ፲፫ ዐሳብ አነ ውእቱ ኖላዊ ኄር ወአ ፲፬ አምር ዘዚኣየ መርዔትየ ወየአምራኒ እሊኣየ። ወበከመ የአምረኒ ፲፭ አብ አነኒ አአምሮ ለአብ ወብየ ካልአ ፲፮ ትኒ አባግዕ እለ ኢኮና እምዝንቱ ዐጸድ ወኪያሆንሂ ሀለወኒ አምጽኦን ዝየ ወይሰምዓኒ ቃልየ ወይከውና አሐደ መርዔተ ለአሐዱ ኖላዊ። ወበእንተ ዝንቱ ያፈቅረኒ ፲፯ አብ እስመ አነ እሜጡ ነፍስየ ቤዛ አባግዕየ ከመ ካዕበ አንሥኣ። ወአልቦ ዘየሀይደንያ አላ ለልየ እሜ ፲፰ ጥዋ በፈቃድየ እስመ ብዉሕ ሊተ አንብራሂ ወእሢማ ወብዉሕ ሊተ ካዕበ አንሥኣ ዘንተ ትእዛዘ ነሣእኩ እምኅበ አቡየ። ወተናፈቁ እንከ ፲፱ ካዕበ አይሁድበበይናቲሆሙ በእንተ ዝንቱ ነገር። ወይቤሉ ብዙ ፳ ኃን እምኔሆሙ ጋኔን አኅዞ ወየአብድ ምንትኑ ታጸምዕዎ። ወቦ ፳፩ እለ ይቤሉ ዝንቱ ነገር ኢኮነ ዘምጋኔን ዘጋኔኑ ይክል ከሢተ አዕይንቲሆሙ ለዕዉራን።
			በእንተ ሐድሶ
			ሕንጾታ ለኢየሩሳሌም
፳፪ ወኮነ በውእቱ መዋዕል ሐድሶ ሕንጸታ ለኢየሩሳሌም ወክረምት ፳፫ ውእቱ። ወአንሶስወ እግዚእ ኢየሱስ በቤተ መቅደስ በሕዋረ ሰሎ ፳፬ ሞን። ወዐገትዎ አይሁድ ወይቤልዎ እስከ ማእዜኑ ታመነድበነ ነፍሰነ ለእመ አንተሁ ውእቱ ክር ፳፭ ስቶስ ንግረነ ገሃደ። ወአውሥአ እግዚእ ኢየሱስ ወይቤሎሙ ነገርኩክሙ ወኢተአምኑኒ ግብር ዘእገብር አነ በስመ አቡየ ውእቱ ሰማ ፳፮ ዕትየ። ወአንትሙሰ ኢተአምኑኒ እስመ ኢኮንክሙ እምነ አባግዕየ ፳፯ በከመ እቤለክሙ። ወአባግዕየሰ እሊኣየ ይሰምዓኒ ቃልየ ወአነሂ አአምሮን ወእማንቱ ይተልዋኒ። ፳፰ ወአነሂ እሁቦን ሕይወተ ዘለዓለም ወኢይትኀጐላ ለዓለም ወአልቦ ፳፱ ዘየሀይደንዮን እምእዴየ። እስመ አቡየ ዘወሀበንዮን ውእቱ የዕቢ እምኵሉ ወአልቦ ዘይክል ሀዪደ ፴ እምእዴሁ ለአቡየ። አነ ወአብ አሐዱ ንሕነ።
			በእንተ ጽልእ ዘይአሁድ
			ላዕለ እግዚእ ኢየሱስ
፴፩ ወነሥኡ አይሁድ እብነ ካዕበ ፴፪ ከመ ይውግርዎ። ወአውሥአ እግዚእ ኢየሱስ ወይቤሎሙ ብዙኀ ግብረ ሠናየ አርአይኩክሙ ዘእምኀበ አቡየ በአይ ግብር እምኔሆሙ ትዌግሩኒ። ወአውሥኡ አይ ፴፫ ሁድ ወይቤልዎ በእንተ ሠናይሰ ግብርከ ኢንዌግረከ ወባሕቱ በበይነ ፅርፈትከ እስመ እንዘ ሰብእ አንተ እግዚአብሔርሃ ትሬሲ ርእስከ። ወአውሥአ እግዚእ ኢየሱስ ፴፬ ወይቤሎሙ አኮኑ ጽሑፍ ውስተ ኦሪትክሙ «አንሰ እቤ አማልክት አንትሙ።» ወሶበ ለእልክቱ አማ ፴፭ ልክት ይቤሎሙ እለ ኮነ ቃለ እግዚአብሔር ኅቤሆሙ እለ ቃለ እግዚአብሔር ኅቤሆሙ ወኢይትከሀል ይትነሠት ቃለ መጽሐፍ።ው እዘሰ ፴፮ ቀደሶ አብ ወፈነዎ ውስተ ዓለም እፎ እንከ ትብሉኒ ትፀርፍ ለእመ እቤለክሙ ወልደ እግዚአብሔር አነ። ወእመሰ ኢይገብር ግብሮ ፴፯ ለአቡየ ኢትእመኑ ብየ። ወእመሰ ፴፰ እገብር ለእመ ኪያየ ኢአመንክሙ ለግብርየ እመኑ ከመ ታእምሩ ወትጠይቁ ከመ አነ በአብ ወአብ ብየ። ወኀሠሡ ካዕበ የአኅዝዎ ወአም ፴፱ ሠጠ እምእዴሆሙ። ወሖረ ካዕበ ፵፩ ማዕዶተ ዮርዳኖስ ብሔረ ኅበ አጥመቀ ዮሐንስ ሖሩ ኅቤሁ አጥመቀ ዮሐንስ ቀዲሙ ወነበረ ህየ። ወብዙኃን ሖሩ ኅቤሁ ወይቤሉ ፵፩ ዮሐንስ አልቦ ዘገብረ ተአምረ ወኢምንተኒ ወባሕቱ ኵሉ ዘይቤ ዮሐንስ በእንተዝ ብእሲ እሙነ ኮነ። ወብዙኃን እለ አምኑ ቦቱ በህየ። ፵፪ 
			ምዕራፍ ፲ወ፩
			ዘከመ አንሥኦ እግዚእ
			ኢየሱስ ለአልዓዛር
፩ ወሀሎ አሐዱ ብእሲ ዘይደዊ ዘስሙ አልዓዛር በቢታንያ ዘሀገረ ፪ ማርያ ወማርታ እኅታ። ወማርያሰ ይእቲ እንተ ቀብዐቶ ለእግዚእነ ዕረፍተ ወመዝመዘት እገሪሁ በሥዕርታ ወእኁሃ ላቲ አልዓዛር ይደዊ። ፫ ወለአካ አኃቲሁ ኅበ እግዚእ ኢየሱስ እንዘ ይብላ እግዚእነአ ናሁ ፬ ዘታፈቅር ይደዊ። ወሰሚዖ እግዚእ ኢየሱስ ይቤ ዝንቱ ደዌ ኢኮነ ለሞት አላ በእንተ ስብሐተ እግዚአብሔር ወከመ ይሰባሕ ወልደ እግዚአብሔር በእንቲ ፭ ኣሁ። ወያፈቅሮሙ እግዚእ ኢየሱስ ለማርታ ወለማርያ እኅታ ወለአል ፮ ዓዛር። ወሶበ ሰምዐ ከመ ይደዊ ነበረ ኅበ ሀለወ ብሔር ሰኑየ መዋ ፯ ዕለ። ወእምዝ ይቤሎሙ ለአርዳኢሁ ንሑር ብሔረ ይሁዳ ካዕበ። ፰ ወይቤልዎ አርዳኢሁ ረቢ አኮኑ ይእዜ የኀሥሡ አይሁድ ይውግሩከ ወካዕበ ተሐውርኑ ህየ። ፱ ወአውሥአ እግዚእ ኢየሱስ ወይቤሎሙ አኮኑ ዐሠርቱ ወክልኤቱ ሰዓቱ ለዕለት ብእሲ ዘየሐውር መዓልተ ኢይትዐቀፍ እስመ ይሬኢ ፲ ብርሃኖ ለዝንቱ ዓለም። ወዘሰ የሐውር ሌሊተ ይትዐቀፍ አልቦ ውስቴቱ ብርሃን ዘይሬኢ። ወዘንተ ነገረ ይቤሎሙ ለአርዳ ፲፩ ኢሁ ወእምዝ ይቤሎሙ አልዓዛር ዐርክነ ኖመ ወባሕቱ አሐውር አንቅሆ። ወይቤልዎ አር ፲፪ ዳኢሁ እግዚኦ እመሰ ኖመ ይነቅህ ወይጥዒ። ወእግዚእ ኢየሱስ ፲፫ ይቤ በእንተ ንዋመ ሞቱ ወሎሙሰ መሰሎሙ በእንተ ንዋመ ድቃስ ዘይቤሎሙ። ወእምዝ ፲፬ ይቤሎሙ እግዚእ ኢየሱስ ገሃደ አልዓዛር ሞተ። ወአንሰ እትፌ ፲፭ ሣሕ በእንቲኣክሙ እስመ ኢሀሎኩ ህየ አመ ትእመኑ ወባሕቱ ንሑር ኅቤሁ። ወይቤሎሙ ቶማስ ፲፮ ዘይብልዎ ዲዲሞስ ለቢጹ አርዳእ ንሑርኬ ንሕነኒ ከመ ንሙት ምስሌሁ። ወሖረ እግዚእ ኢየሱስ ፲፯ ቢታንያ ወበጺሖ ህየ ረከቦ በዘወ ድአ ረቡዐ መዋዕለ እምዘተቀበረ። ወቢታንያሰ ቅርብት ይእቲ ለኢ ፲፰ የሩሳሌም መጠነ ዐሠርቱ ወኀምስቱ ምዕራፍ። ወብዙኃን እምነ ፲፱ አይሁድ እለ ሖሩ ኅበ ማርያ ወማርታ ከመ ያላቅስዎን በእንተ እኁሆን። ወሶበ ሰምዐት ማርታ ፳ ከመ መጽአ እግዚእ ኢየሱስ ወፅአት ወተቀበለቶ ወማርያሰ ነበረት ቤተ። ወትቤሎ ማርታ ለእግዚእ ፳፩ ኢየሱስ እግዚእየ ሶበሰ ሀሎከ ዝየ ፳፪ እምኢሞተ እኁየ። ወይእዜኒ አአምር ከመ ዘሰአልኮ ለእግዚአብሔር ፳፫ ይሁበከ እግዚአብሔር። ወይቤላ እግዚእ ኢየሱስ እኁኪሰ ይት ፳፬ ሣእ። ወትቤሎ ማርታ አአምር ከመ ይትነሣእ አመ ትንሣኤ ምዉ ፳፭ ታን በደኃሪት ዕለት። ወይቤላ እግዚእ ኢየሱስ አነ ውእቱ ትንሣኤ ወሕይወት ዘየአምን ብየ እመኒ ፳፮ ሞተ የሐዩ።ው እኵሉ ዘሕያው ወየአምን ብየ ኢይመውት ለዓለም ፳፯ ተአምኒኑ ዘንተ። ወትቤሎ እው እግዚኦ አንሰ አአምን ከመ አንተ ውእቱ ክርስቶስ ወልደ እግዚአብሔር ዘመጽአ ውስተ ዓለም። ፳፰ ወእንተ ብሂላ ሖረት ወጸውዐታ ለማርያ እኅታ ጽሚተ ውትቤላ ናሁ መጽአ ሊቅነ ወይጼውዐኪ ፳፱ ወሶበ ሰምዐት ማርያ ተንሥአት ፴ ፍጡነ ወሖረት ኅቤሁ። ወዓዲሁ ኢቦአ እግዚእ ኢየሱስ ውስተ ሀገር አላ ሀሎ ውስተ ብሔር ፴፩ ኅበ ተቀበለቶ ማርታ። ወሶበ ርእይዋ ለማርያ አይሁድ እለ ሀለዉ ምስሌሃ ውስተ ቤት ወእለ ያላቅስዋ ከመ ተንሥአት ፍጡነ ወወፅአት ተለውዋ ወመሰሎሙ ዘተሐውር ኅበ መቃብሩ ትብክዮ ፴፪ በህየ። ወሶበ በጽሐት ማርያ ኅበ እግዚእ ኢየሱስ ርእየቶ ወሰገደት ሎቱ ታሕተ እገሪሁ ወትቤሎ እግዚእየ ሶበሰ ሀሎከ ዝየ እምኢሞተ እኁየ። ወሶበ ርእያ እግዚእ ኢየ ፴፫ ሱስ እንዘ ትበኪ ወአይሁድኒ እለ መጽኡ ምስሌሃ ከመ ይበክዩ ገዐረ በመንፈሱ ወሆከ ርእሶ። ወይቤ ፴፬ አይቴ ቀበርክምዎ ወይቤልዎ እግዚኦ ነዓ ትርአይ። ወአንብዐ ካዕበ ፴፭ እግዚእ ኢየሱስ። ወይቤሉ አይ ፴፮ ሁድ ርእዩ መጠነ ያፈቅሮ። ወቦ ፴፯ እምውስቴቶሙ እለ ይቤሉ እምኢክህለኑ ዝንቱ ዘከሠተ አዕይንቲሁ ለዘዕውሩ ተወልደ ከመ ይግበር ተከዘ በልቡ እግዚእ ኢየ ፴፰ ሱስ ወሖረ ኅበ መቃብሩ እንዘ ያነብዕ ወበኣት ውእቱ ወክዱን እብን ዐቢይ ዲቤሁ። ወይቤሎሙ ፴፱ እግዚእ ኢየሱስ አእትትዋ ለእብን ወትቤሎ ማርታ እኅቱ ለዘሞተ እግዚእየ ወድአ ጼአ እስመ ረቡዐ ኮነ ዮም እምዘተቀብረ። ወይቤላ እግዚእ ኢየሱስ ኢይቤ ፵ ለኪኑ ከመ እመ ተአመንኪ ትሬእዪ ስብሐተ እግዚአብሔር ወኣእተትዋ ለይእቲ እብን። ወአንሥአ ፵፩ አዕይንቲሁ እግዚእ ኢየሱስ ላዕለ ወይቤ ኣአኵተከ አባ እስመ ሰማዕከኒ። ወአንሰ አአምር ከመ ዘልፈ ፵፫ ትሰምዐኒ ወባሕቱ በእንተ እለ ይቀውሙ ሰብእ እብል ዘንተ ከመ ይእመኑ ከመ አንተ ፈነውከኒ። ፵፫ ወዘንተ ብሂሎ ከልሐ በዐቢይ ቃል ወይቤ አልዓዛር አልዓዛር ፵፬ ነዓ ፃእ አፍኣ። ወወፅአ ውእቱ ምዉት እንዘ ግኑዝ ወእሱር እደዊሁ ወእገሪሁ ወገጹኒ ጥብሉል በሰበን ወይቤሎሙ በሰበን ወይቤሎሙ እግዚእ ኢየሱስ ፍትሕዎኬ እንከሰ ወኅድግዎ ፵፭ ይሑር። ወብዙኃን እምአይሁድ እለ መጽኡ ኅበ ማርያ ወማርታ ርእዮሙ ዘገብረ እግዚእ ኢየሱስ ፵፮ አምኑ ቦቱ። ወቦ እምውስቴቶሙ እለ ሖሩ ኅበ ፈሪሳውያን ወአስተዋደይዎ ወነገርዎሙ ኵሎ ዘገብረ እግዚእ ኢየሱስ።
			ዘከመ ተማከሩ አይሁድ
			ይቅትልዎ ለእግዚእ ኢየሱስ
፵፯ ወአስተጋብእዎሙ ሊቃነ ካህናት ወፈሪሳውያን ለሕዝብ ወይቤልዎሙ ምንተ ለሕዝብ ወይቤልዎሙ ምንተ ንሬሲ ናሁ ዝንቱ ብእሲ ብዙኀ ተኣምረ ይገብር። ፵፰ ወእመኒ ኀድግናሁ ከመዝ ኵሉ የአምን ቦቱ ወይመጽኡ ሰብአ ሮሜ ወይነሥኡነ ብሔረነ ወሕዝ ፵፱ በነኒ። ወይቤሎሙ አሐዱ እምኔሆሙ ዘስሙ ቀያፋ ሊቀ ካህናት ዘእብሬቱ ይእቲ ዓመት አንትሙሰ ኢተአምሩ ወኢምንተኒ ፶ ወኢሂ ትመክሩ። ይኄይሰነ አሐደ ብእሴ ንቅትል ወይሙት ህየንተ ሕዝብ እምይትኀጐል ኵሉ ሕዝብ። ወዘንተሰ አኮ እምልቡ ፶፩ ዘይቤ አላ እስመ ሊቀ ካህናት ውእቱ ወእብሬቱ ይእቲ ዓመት ተነበየ ዘንተ እስመ ሀለዎ ለእግዚእ ኢየሱስ ይሙት በእንተ ኵሉ ሕዝብ። ይሙት በእንተ ኵሉ ሕዝብ። ወአኮ በእንተ ሕዝብ ፶፪ ባሕቲቶሙ አላ ከመ ያስተጋብኦሙ አሐተኔ። ወእምይእቲ ፶፫ ዕለት ተማከሩ ሊቃነ ካህናት ከመ ይቅትልዎ።
			ዘከመ ተግኅሠ እግዚእ
			ኢየሱስ እምኢየሩሳሌም
ወኢያንሶሰወ እንከ እግዚእ ኢየ ፶፬ ሱስ ገሃደ ማእከለ አይሁድ አላ ሖረ ኅበ ሀገር እንተ ትሰመይ ሀገረ ኤፍሬም ዘቅርብት ለበድዉ ወነበረ ህየ ምስለ አርዳኢሁ። ወቀርበ በዓለ ፋሲካሆሙ ለአይ ፶፭ ሁድ ወዐርጉ ብዙኃን ለኢየሩሳሌም እምበሓውርት እምቅድመ በዓለ ፋሲካ ያንጽሑ ርእሶሙ። ወአኅዙ አይሁድ ይኅሥሥዎ ለእ ፶፮ ግዚእ ኢየሱስ ወይቤሉ በበይናቲሆሙ እንዘ ይቀውሙ ውስተ ቤተ መቅደስ ምንተ ትብሉ ናሁ ኢመጽአ ለበዓል። ወአዘዙ ሊቃነ ፶፯ ካህናትው እፈሪሳውያን እምከመቦ ዘአእመረ ኅበ ሀሎ ይቅጽብዎሙ ከመ የአኅዝዎ።  
			ምዕራፍ ፲ወ፪
			በእንተ ብእሲት እንተ
			ቀብዐቶ ለእግዚእነ ዕፍረተ
፩ ወእምዝ ሖረ እግዚእ ኢየሱስ እምቅድመ ሰዱስ መዋዕል ዘፋሲካ ወበጽሐ ቢታንያ ኅበ ሀሎ አልዓዛር ዘአንሥኦ እምነ ምዉ ፪ ታን። ወገብሩ ሎቱ ምሳሐ በህየ ወማርታ ትሜጥዎሙ ወአልዓዛር አሐዱ ውእቱ እምእለ ይረፍቁ ፫ ምስሌሁ። ወማርያሰ ነሥአት ዕፍረተ ልጥረ ዘናርዱ ጵስጥቂስ ዘዕፁብ ሤጡ ወቀብዐቶ እገሪሁ ለእግዚእ ኢየሱስ ወመዝመዘቶ በሥዕርታ ወመልአ ቤተ መዐዛሁ ለው ፬ እቱ ዕፍረት። ወይቤ ይሁዳ ስምዖን አስቆሮታዊ አሐዱ እምአር ፭ ዳኢሁ ዘሀለዎ ያግብኦ። ለምንት ኢሤጥዎ ለዝንቱ ዕፍረት ለሠለስቱ ምእት ዲናር ይትወሀብ ለነ ፮ ዲያን። ወዘንተ ዘይቤ አኮ ዝያጽሕቅዎ ነዳያን አላ እስመ ሰራቂ ውእቱ ወየዐቅብ አስከሬነ። ወይነሥእ እምዘይትወደይ ውስቴቱ። ፯ ወይቤሎ እግዚእ ኢየሱስ ኅድጋ እስመ ተዐቅቦ ለዕለተ ቀበርየ። ፰ ወነዳያንሰ በኵሉ ጊዜ ሀለዉ ምስሌክሙ ወዘልፈ ትረክብዎሙ ወጊዜ ፈቀድክሙ ታሤንዩ ሎሙ ወኪያየሰ አኮ በኵሉ ጊዜ ዘትረክቡኒ።ው እብዙኃን እምነ አይሁድ እለ አእ ፱ መሩ ከመ ሀሎ እግዚእ ኢየሱስ ህየ ወሖሩ ኅቤሁ ወአኮ በእንተ እግዚእ ኢየሱስ ባሕቲቱ ዘሖሩ እምዉታን። ወተማከሩ ሊቃነ ካህ ፲ ናት ከእም ይቅትልዎ ለአልዓዛር። እስመ ብዙኃን እምውስተ አይ ፲፩ ሁድ የሐውሩ በእንቲኣሁ ወየአምኑ በእግዚእ ኢየሱስ።
			በእንተ ዕዋል ወሰበርት
ወበሳኒታ ሰብእ ብዙኃን እለ ፲፪ መጽኡ ለበዓል ሶበ ስምዑ ከመ ይመጽእ እግዚእ ኢየሱስ ኢየሩሳሌም። ነሥኡ ጸበርተ ተምርት ዘበ ፲፫ ቀልት ወተቀበልዎ ወፂኦሙ እንዘ ይጸርሑ ወይቤልዎ ወፂኦሙ እንዘ ይጸርሑ ወይቤሉ ሆሣዕና ቡሩክ ዘይመጽእ በስመ እግዚአብሔር ወንጉሦሙ ለእሥራኤል። ወረከበ እግ ፲፬ ዚእ ኢየሱስ ዕዋለ አድግ ወተጽዕነ ዲቤሃ። በከመ ጽሑፍ «ኢት ፲፭ ፍርሂ ወልተ ጽዮን ነዋ ንጉሥኪ ይመጽእ እንዘ ይጼዐን ዲበ ዕዋለ አድግ።» ወቀዲሙሰ ኢያእመሩ ፲፮ አርዳኢሁ ዘንተ ነገረ ዘእንበለ አመ ተሰብሐ እግዚእ ኢየሱስ አሜሃ ተዘከሩ ከመ ጽሑፍ ዝንቱ በእንቲኣሁ ፲፯ ወከመዝ ገብሩ ሎቱ። ወሰማዕተ ኮንዎ እሙንቱ ሕዝብ እለ ሀለዉ ህየ ምስሌሁ ከመ ጸውዖ ለአልዓዛር እመቃብር ወአንሥኦ እምነ ፲፰ ምዉታን። ወበእንተ ዝንቱ ወፅኡ ኵሉ ሕዝብ ይትቀበልዎ እስመ ስምዑ ተኣምረ ዘገብረ ወዘንተሂ ፲፱ መንክረ። ወይቤሉ ፈሪሳውያን በበይናቲሆሙ ትሬእዩኑ ከመ አልቦ ዘትበቍዑ ወኢምንተኒ ናሁ ኵሉ ዓለም ተለዎ ድኅሬሁ።
			በእንተ እምነቶሙ
			ለአረሚ ወበእንተ
			ኢአሚኖቶሙ ለአይሁድ
፳ ወቦ እምሰብአ ጽርእ እምውስተ አረሚ እለ ዐርጉ ይስግዱ ለበዓል። ፳፩ ወሖሩ እሙንቱሂ ኅበ ፊልጶስ ዘቤተ ሳይዳ ዘገሊላ ወሰአልዎ ወይቤልዎ እግዚኦ ንፈቅድ ንርአዮ ለእግዚእ ፳፪ ኢየሱስ። ወሖረ ፊልጶስ ወነገሮ ለእንድርያስ ወሖሩ እንድርያስ ወፊልጶስ ወነገርዎ ለእግዚእ ኢየሱስ። ፳፫ ወአውሥአ እግዚእ ኢየሱስ ወይቤሎሙ ናሁ በጽሐ ጊዜሁ ከመ ይሰ ፳፬ ባሕ ወልደ ዕጓለ እመሕያው። አማን አማን እብለክሙ እመ ኢወደቀት ኅጠተ ሥርናይ ውስተ ምድር ወኢሞተት ባሕቲታ ትነብር ወእመሰ ሞተት ብዙኅ ፍሬ ትፈሪ። ወዘሰ ፳፭ ያፈቅራ ለነፍሱ ለይግድፋ ወዘሰ ጻልኣ ለነፍሱ በዝንቱ ዓለም የዐቅባ ለሕይወት ዘለዓለም። ወእመቦ ዘይ ፳፮ ትለአከኒ ሊተ ለይትልወኒ እስመ ኅበ ሀሎኩ አነ ህየ ይሄሉ ዘይትለአከኒ ወለዘሊተ ተልእከኒ ያከብሮ አቡየ። ወይእዜሰ ተሀውከተኒ ነፍ ፳፯ ስየ ወምንተ እንከ እብል አባ አድኅና ለነፍስየ እምዛቲ ሰዓት ወባሕቱ በእንተ ዝንቱ መጻእኩ ወበጻሕክዋ ለዛቲ ዘዓት። አባ ሰብሖ ለወል ፳፰ ድከ ወመጽአ ቃል እምሰማይ ዘይብል ሰባሕኩከሂ ወዓዲ ካዕበ እሴብሐከ። ወሕዝብሰ እለ ይቀውሙ ፳፱ ወይሰምዑ ይቤሉ ነጐድጓድ ውእቱ ወቦ እለ ይቤሉ መልአክ ተናግሮ። ወአውሥአ እግዚእ ኢየሱስ ወይቤ ፴ ሎሙ አኮ በእንቲኣየ ዘመጽአ ዝ ቃል አላ በእንቲኣክሙ። ወናሁ ፴፩ እብለክሙ ይእዜ በጽሐ ኵነኔሁ ለዝንቱ ዓለም ወእምይእዜሰ ይሰድድዎ ለመልአከ ዝንቱ ዓለም ወያወፅእዎ አፍኣ። ወአነኒ እምከመ ፴፪ ተለዐልኩ እምድር እስሕብ ኵሎ ኅቤየ። ወዘንተ ዘይቤ እንዘ ይኤም ፴፫ ሮሙ በአይ ሞት ሀለዎ ይሙት። ወአውሥእዎ ሕዝብ ወይቤልዎ ንሕ ፴፬ ነሰ ሰማዕነ በውስተ ኦሪት ከመ ለዓለም ይነብር ክርስቶስ ወእፎ እንከ ትብለነ አንተ ሀለዎ ለወልደ ዕጓለ እመሕያው ይትለዐል መኑ እንከ ዝንቱ ወልደ ዕጓለ እመሕያው። ፴፭ ወይቤሎሙ እግዚእ ኢየሱስ ዓዲ ኅዳጠ መዋዕለ ሀሎ ምስሌክሙ ብርሃን አንሶስዉ እንዘ ብክሙ ብርሃን ዘእንበለ ይርከብክሙ ጽልመት እስመ ዘየሐውር ውስተ ጽልመት ኢየአ ፴፮ ምር ኅበ የሐውር፡ አምጣነ ብክሙ ብርሃን እመኑ በብርሃን ከመ ትኩኑ ውሉደ ብርሃን ወዘንተ ብሂሎ እግዚእ ኢየሱስ ሖረ ወተኅብኦሙ። ፴፯ ወእንዘ መጠነዝ ተኣምረ ይገብር ፴፰ በቅድሜሆሙ ኢአምኑ ቦቱ። ከመ ይብጻሕ ቃለ ኢሳይያስ ነቢይ ዘይቤ «እግዚኦ መኑ የአምነነ ስምዐነ ወለመኑ ተከሥተ መዝራዕቱ ለእግዚ ፴፱ አብሔር።» ወበእንተ ዝንቱ ስእኑ አሚነ እስመ ካዕበ ይቤ ኢሳይያስ። ፵ «ዖራ አዕይንቲሆሙ ወገዝፋ አልባቢሆሙ ከመ ኢይርአዩ በአዕይንቲሆሙ ወኢይለብዉ በአልባቢሆሙ ወከመ ኢይትመየጡ ኅቤየ ወኢይ ፵፩ ሣሀሎሙ።» ወዘንተ ይቤ ኢሳይያስ እስመ ርእየ ስብሐቲሁ ወነገረ ፵፪ በእንቲኣሁ። ወቦ ብዙኃን እመላእክተ ሕዥብ እለ አመኑ ቦቱ ወባሕቱ ኢያግሀዱ በእንተ ፍርሀቶሙ ለፈሪሳውያን ከመ ኢይስድድዎሙ እምነ ምኵራብ። እስመ አብደሩ ፵፫ ስብሐጠ ሰብእ ፈድፋደ እምስብሐተ እግዚአብሔር። ወጸርሐ እግ ፵፬ ዚእ ኢየሱስ ወይቤ ዘየአምን ብየ አኮ ብየ ባሕቲቶ ዘየአምን ዘእንበለ በዘፈነወኒ። ወዘርእየ ኪያየ ርእዮ ፵፭ ለዘፈነወኒ። ወአንሰ ብርሃን መጻ ፵፮ እኩ ውስተ ዓለም ከመ ኵሉ ዘየኣምን ብየ ኢይንበር ውስተ ጽልመት። ወዘኒ ሰምዐ ቃልየ ወኢዐ ፵፯ ቀቦ አኮ አነ ዘእኴንኖ እስመ ኢመጻእኩ ከመ እኰንኖ ለዓለም ዘእንበለ ከመ አሕይዎ ለዓለም። ወዘሰ ክሕ ፵፰ ደኒ ወኢተወክፈ ቃልየ ሀሎ ዘይኴንኖ ቃል ዘአነ ነበብኩ ውእቱ ይኴንኖ በደኃሪት ዕለት። እስመ አኮ ፵፱ ዘእምኅቤየ ዘነበብኩ አላ አብ ዘፈነወኒ ውእቱ ትእዛዞ ወሀበኒ ዘከመ እነብብ ወዘከመ እብል። ወአአምር ፶ ከመ ትእዛዙ ሕይወት ውእቱ ዘለዓለም ወዘሂ እነግር አነ በከመ ይቤ ለኒ አብ ከማሁ እነግር።
				ምዕራፍ ፲ወ፫
				በእንተ ተፍጻሜተ
				ድራር ወኅፅበተ
				እገሪሆሙ ለሐዋርያት።
ወእምቅድመ በዓለ ፋሲካ ሶበ ፩ ኮነ የአምር እግዚእ ኢየሱስ ከመ በጽሐ ጊዜሁ ከመ ይፈልስ እምዝንቱ ዓለም ወየሐውር ኅበ አብ ዘፈነዎ ወአፍቀሮሙ ለእሊኣሁ እለ ውስተ ዓለም ወለዝሉፉ አፍ ፪ ቀሮሙ። ወእንዘ ይዴረሩ ቦአ ሰይጣን ውስተ ልበ ይሁዳ ስምዖን ፫ አስቆሮታዊ ከመ ያግብኦ። ወሶበ ኮነ የአምር እግዚእ ኢየሱስ ከመ አወፈዮ አብ ኵሎ ውስተ እዴሁ ወከመ እምኅበ እግዚአብሔር ወፅአ ወኅበ እግዚአብሔር የሐውር። ፬ ወተንሥአ እምኅበ ይዴረኡ ወአንበረ አልባሲሁ ወነሥአ መክፌ ፭ ዘለንጽ ወቀነተ ሐቌሁ። ወወደየ ማየ ውስተ ንብቲራ ወአኅዘ ይኅፅብ እገሪሆሙ ለአርዳኢሁ ወመዝመዘ በውእቱ መክፌ ዘቀነተ። ፮ ወበጽሐ ኅበ ስምዖን ጴጥሮስ ወይቤሎ አንተኑ እግዚኦ ዘተኅፅበኒ ፯ እገርየ። ወአውሥአ እግዚእ ኢየሱስ ወይቤሎ ጴጥሮስ ኢተኅፅበኒ እገርየ ለዓለም ወአውሥአ እግዚእ ኢየሱስ ወይቤሎ አማን አማን እብለከ እመ አነ ኢኅፀብኩከ እገሪከ አልብከ ክፍል ምስ ፱ ሌየ። ወይቤሎ ስምዖን ጴጥሮስ እግዚኦ አኮ እገርየ ባሕቲቶ ዘተኅፀበኒ ወዓዲ እደውየኒ ወርእስየኒ። ወይቤሎ እግዚእ ኢየሱስ ዘሰ ፲ ወድአ ተኅፅበ ኢይፈቅድ ይትኅፀብ ዘእንበለ እገሪሁ ዳእሙ እስመ ንጹሕ ኵለንታሁ ወአንትሙሰ ንጹሓን ኣንትሙ ወባሕቱ አኮ ኵልክሙ ንጹሓን። እስመ የአምር እግ ፲፩ ዚእ ኢየሱስ ዘያገብኦ ወበእንተ ዝንቱ ይቤ አኮ ኵልክሙ ንጹሓን። ወሶበ ኅፀቦሙ እገሪሆሙ ፲፪ ነሥአ አልባሲሁ ወረፈቀ ካዕበ ምስሌሆሙ ወይቤሎሙ አእመርክ ሙኑ ዘገበርኩ ለክሙ። አንትሙሰ ፲፫ ትብሉኒ ሊቅነ ወእግዚእነ ወሠናየ ትብሉ እስመ ከማሁ ኣነ። ወሶበ ፲፬ እንዘ አነ እንከ ሊቅክሙ ወእግዚእክሙ ኀፀብኩክሙ እገሪክሙ ከማሁኬ አንትሙኒ ይደልወክሙ ትኅፅቡ እግረ ቢጽክሙ። እስመ ፲፭ አርኣያየ ወሀብኩክሙ ከመ ትግበሩ አንትሙኒ በከመ ገብርኩ ለክሙ አነ። አማን አማን እብለ ፲፮ ክሙ አልቦ ገብር ዘየዐቢ እም እግዚኡ ወአልቦ ሐዋርያ ዘየዐቢ እምዘፈነዎ። ወእመሰ ዘንተ ተአ ፲፯ ምሩ ብፁዓን አንትሙ እመ ገበርክምዎ ለዝ። ወአኮ በእንተ ኵል ፲፰ ክሙ ዘእብል ዘንተ እስመ አነ አአምር መኑ እሙንቱ እለ ኀረይኩ ወባሕቱ ከመይብጻሕ ቃለ መጽሐፍ ዝይቤ «ዘይሴሰይ እክልየ አንሥአ ሰኰናሁ ላዕሌየ።» ፲፱ ወእምይእዜሰ እነግረክሙ ዘእንበለ ይኩን ከመ አመ ኮነ ትእመኑ ፳ ከመ አነ ውእቱ። አማን አማን እብለክሙ ዘተወክፎ ለዘፈነውኩ አነ ኪያየ ተወክፈ ወዘኪያየ ተወክፈ ተወክፎ ለዘፈነወኒ።
			ዘከመ አመረ እግዚእ
			ኢየሱስ ዘያገብኦ
፳፩ ወዘንተ ብሂሎ እግዚእ ኢየሱስ ተሀውከ በመንፈሱ ወስምዐ ኮነ ወይቤ አማን አማን እብለክሙ ከመ አሐዱ እምኔክሙ ያገብ ፳፪ አኒ። ወተናጸሩ አርዳኢሁ በበይናቲሆሙ እስመ ኢያእመሩ ወኅጥኡ ከመ እንበይነ መኑ ይብል ፳፫ ዘንተ። ወሀሎ አሐዱ እምአርዳኢሁ ዘይረፍቅ ውስተ ሕፃኑ ለእግዚእ ኢየሱስ ወያፈቅሮ እግዚእ ፳፬ ኢየሱስ። ወቀጸቦ ስምዖን ሎቱ ወይቤሎ ተሰአል ወንግረነ ከመ እንበይነ መኑ ይትብል ፳፭ ዘንተ። ወሆረ ወረፈቀ ውእቱ ረድእ ዲበ እንግድዓሁ ለእግዚእ ኢየሱስ ወይቤሎ እግዚኦ መኑ ፳፮ ውእቱ ዘያገብአከ። ወአውሥአ እግዚእ ኢየሱስ ወይቤሎ ዝውእቱ ዘአነ እጸብሕ ሎቱ ኅብስተ ወእሜጥዎ ውእቱ ዘያገብአኒ ወጸብሐ ኅብስተ ወመጠዎ ለይሁዳ ስምዖን አስቆሮታዊ። ወእምድኅረ ፳፯ ውእቱ ኅብስት ቦአ ሶቤሃ ወይጣን ውስተ ልቡ ለይሁዳ ወይቤሎ እግዚእ ኢየሱስ ዘትገብር እንከ ፍጡነ ግበር። ወኢያእመሩ ፳፰ እለ ይረፍቁ ምስሌሁ ከመ በእንተ ምንት ይቤሎ ዘንተ። ወቦ ፳፱ እለ መሰሎሙ ከመ በእንተ አስከሬነ ቀምጠራ ዘሙዳየ ምጽዋት ዘሀሎ በኅበ ይሁዳ ዘይቤሎ እግዚእ ኢየሱስ ተሣየጥ ዘንፈቅድ ለበዓል አው ዘንሁብ ለነዳያን እስመ ውእቱ የዐቅብ አስከሬነ ቀምጠራ ዘሙዳየ ምጽዋት። ወተመጢዎ ፴ ይሁዳ ውእተ ኅብስተ ወፅአ ሶቤሃ በሌሊት።
			ቃል ዘእምድኅረ ድራር
ወወፂኦ ውእተ ጊዜ ይቤሎሙ ፴፩ እግዚእ ኢየሱስ ይእዜኬ እንከ ተሰብሐ ወልደ ዕጓለ እመሕያው ወእግዚአብሔርኒ ተሰብሐ ቦቱ። ወእመሰ እግዚአብሔር ተሰብሐ ፴፪ ቦቱ እግዚአብሔርኒ ይሴብሖ ወሶብሖ። ደቂቅየ ዓዲ ኅዳጠ መዋ ፴፫ ዕለ ሀሎኩ ምስሌክሙ ተኅሥሡኒ ወበከመ እቤሎሙ ለአይሁድ ኅበ አነ አሐውር አንትሙ ኢትክሉ መጺአ ወለክሙኒ ይእዜ እነግረክሙ። 
			በእንተ ሐዲስ ትእዛዝ
፴፬ ወእሁበክሙ ሐዲስ ትእዛዘ ከመ ትትፋቀሩ በበይናቲክሙ በከመ ኣነ አፍቀርኩክሙ ከማሁ አንትሙኒ ፴፭ ተፋቀሩ በበይናቲክሙ። ወበዝንቱ የአምረክሙ ኵሉ ከመ አርዳእየ አንትሙ እምከመ ተፋቀርክሙ ፴፮ በበይናቲክሙ። ወይቤሎ ስምዖን ጴጥሮስ እግዚኦ አይቴኑ ተሐውር ወአውሥአ እግዚእ ኢየሱስ ወይቤሎ ኅበሰ አነ አሐውር ኢትክል ተሊዎትየ ይእዜ ወባሕጡ ድኅረሰ ፴፯ ትተልወኒ። ወይቤሎ ጴጥሮስ እግዚኦ በእንተ ምንት ኢይክል ተሊዎተከ ይእዜ ወአነ ነፍስየ ጥቀ ፴፰ እሜጡ በእንቲኣከ። ወአውሥኣ እግዚእ ኢየሱስ ወይቤሎ ነፍሰ ከኑ ትሜጡ በእንቲኣየ ኦ ስምዖን አማን አማን እብለከ ዘእንበለ ይንቁ ዶርሆ ሥልሰ ትክሕደኒ።
			ምዕራፍ ፲ወ፬
			በእንተ ሃይማኖት
፩ ኢይደንግፅክሙ ልብክሙ እመኑ በእግዚአብሔር ወእመኑ ብየ። ፪ እስመ ውስተ ቤተ አቡየ ብዙኅ ማኅደር ወምዕራፍ ቦቱ፥ ወናሁ እበልክሙ ከመ አሐውር ወአስተዳሉ ለክሙ መካነ። ወእመአኮሰ እምኢይቤለክሙ ከመ አሐውር ወአስተዳሉ ለክሙ ማኅደረ። ወእምከመ ሖርኩ ወአስተዳሎኩ ፫ ለክሙ መካነ ወምዕራፈ ወማኅደረ እመጽእ ካዕበ ወእነሥአክሙ ኅቤየ ከመ ተሀልዉ አንትሙኒ ኅበ ሀሎኩ አነ። ወለሊክሙ ኢተአ ፬ ምሩ ኅበ አሐውር ወፍኖቶሰ ተአምሩ።ው እይቤሎ ቶማስ እግዚኦ ፭ ዘኢነአምር ኅበ ተሐውር በእፎ እንከ ነአምር ፍኖቶ። ወይቤሎ ፮ እግዚእ ኢየሱስ አነ ውእቱ ፍኖተ ጽዽቅ ወሕይወት ወአልቦ ዘይመጽእ ኅበ አብ ዘእንበለ እንተ ኅቤየ። እምከመ ሊተ አእመርክ ፯ ሙኒ እምአእመርክምዎ ለአቡየኒ ወይእዜሰ አእመርክምዎሂ ወርኢክምዎሂ። ወይቤሎ ፊልጶስ እግ ፰ ዚኦ አርእየነሁ ለአብ ወየአክለነ። ወይቤሎ እግዚእ ኢየሱስ መጠነዝ ፱ መዋዕል ሀሎኩ ምስሌክሙ ኢያእመርከኒኑ ፊልጶስ ዘርእየ ኪያየ ርእዮ ለአብ እፎ እንከ ትብል አርእየነሁ ለአብ። ኢተአምንሁ ፲ ከመ አነ በአብ ወአብ ብየ ወዝኒ ቃል ዘአነ ነገርኩክሙ አኮ እምኅቤየ ዘነበብኩ አላ አብ ዘሀሎ ብየ ውእቱ ይገብሮ ለዝንቱ ግብር። ፲፩ እመኑ ከመ ኣነ በአብ ወአብ ብየ ወእመ አኮሰ በእንተ ግብርየ እመ ፲፪ ኑኒ። አማን አማን እብለክሙ ዘየኣምን ብየ ግብረ ዘኣነ እገብር ውእቱኒ ይገብር ወዘየዐቢ እምኔሁ ይገብር እስመ ኣነ አሐውር ፲፫ ኅበ አብ። ወኵሎ ዘሰአልክሙ በስምየ እገብር ለክሙ ከመ ይሰ ፲፬ ባሕ አብ በወልድ። ወእመቦ ዘሰአልክሙ በስምየ እገብር ለክሙ ኪያሁ።
			በእንተ ጰራቅሊጦስ
፲፭ ወእመሰ ታፈቅሩኒ ዕቀቡ ትእዛ ፲፮ ዝየ። ወኣነ እስእሎ ለአብ ይፈኑ ለክሙ ጰራቅሊጦስሃ ካልአ ዘይ ፲፯ ሄሉ ምስሌክሙ ለዓለም። መንፈሰ ጽድቅ ዘኢይክል ዓለም ነሢኦቶ እስመ ኢይሬእዮ ወኢየአምሮ ወአንትሙሰ ተኣምርዎ እስመ ኅቤክሙ ይነብር ወውስቴትክሙ ፲፰ ይሄሉ። ወኢየኀድገክሙ ዕጓለ ማውታ ትኩኑ እስመ አነ እመ ፲፱ ጽእ ኅቤክሙ። ዓዲ ኅዳጠ ኢይሬእየኒ እንከ ዓለም ወአንትሙሰ ትሬእዩኒ እስመ አነ ሕያው ወአን ፳ ትሙሂ ተሐይዉ። ይእተ አሚረ ተአምሩ ከመ አነ በአብ ወአብ ብየ ወአንትሙሂ ብየ ወአነሂ ብክሙ። ዘቦቱ ትእዛዝየ ወየዐ ፳፩ ቅቦ ውእቱ ዘያፈቅረኒ ወለዘአፍቀረኒ ያፈቅሮ አቡየ ወአነሂ አፈቅሮ ወአሬእዮ ርእስየ። ወይቤሎ ፳፪ ይሁዳ ዘአኮ አስቆሮታዊ እግዚኦ ምንትኑ ዘትቤ ከመ ለነ ዳዕሙ ሀለወከ ታርኢ ርእሰከ ወአኮ ለዓለም። ወአውሥአ እግዚእ ኢየ ፳፫ ሱስ ወይቤሎ ዘያፈቅረኒ ይዕቀብ ቃልየ ወያፈቅሮ አቡየ ወእመቦ ዘዐቀበ ቃልየ አነ ወአቡየ ንመጽእ ኅቤሁ ወንገብር ምዕራፈ ውስቴቱ።ው እዘሰ ኢያፈቅረኒ ኢየ ፳፬ ዐቅብ ቃልየ ወዝኒ ቃል ዘትሰምዑ ኢኮነ ቃለ ዚኣየ አላ ቃሉ ውእቱ ለአብ ዘፈነወኒ። ወዘንተ ፳፭ ነገርኩክሙ እንዘ ሀሎኩ ምስሌክሙ። ወባሕቱ ጰራቅሊጦስ መን ፳፮ ፈሰ ጽድቅ ዘይፌኑ አብ በስምየ ውእቱ ይሜህረክሙ ኵሎ ወያዜክረክሙ ኵሎ ዘነገርኩክሙ ወሰላመ ፳፯ አቡየ እሁበክሙ አኮ በከመ ይሁብ ዓለም ዘእሁበክሙ አነ ኢይደንግፅክሙ ልብክሙ ወኢትፍርሁ። ሰማዕክሙ ዘእቤለክሙ ከመ አነ ፳፰ አሐውር ወእሠወጥ ኅቤክሙ ሶበሰ ታፈቅሩኒ እምተፈሣሕክሙ በሐዊሮትየ ኅበ አብ እስመ ውእቱ አብ ፳፱ የዐብየኒ። ወይእዜ ነገርኩክሙ ዘንበለ ይኩን ከመ አመ ኮነ ትእ ፴ መኑ። ወኢይትናገር እንከ ብዙኅ ምስሌክሙ እስመ ይመጽእ መልአኩ ለዝንቱ ዓለም ወኢይረክብ ፴፩ በላዕሌየ ወኢምንተኒ። ወባሕጡ ከመ ያእምር ዓለም ከመ አነ አፈቅሮ ለአብ ወበከመ ወሀበኒ አብ ትእዛዞ ከማሁ እገብር ተንሥኡ ንሑር እምዝየ።
				ምዕራፍ ፲ወ፭
				በእንተ ሐረገ ወይን
				ወበእንተ አዕጹቂሁ
፩ አነ ውእቱ ሐረገ ወይን ዘጽድቅ ፪ ወአቡየ ተካሊሁ ውእቱ። ወለኵሉ ዐጽቅ ዘኢይፈሪ በላዕሌየ ይገዝምዎ ወያአትትዎ ወለኵሉ ዐጽቅ ዘይፈሪ ያስተናጽሕዎ ከመ ብዙኅ ፫ ይፍረይ።ው ኣንትሙሰ ወዳእክሙ ንጹሓን አንትሙ በእንተ ቃል ፬ ዘነገርኩክሙ። ንበሩ ብየ ወአነሂብክሙ ወበከመ ዐጽቅ ኢይክል ፈርየ ባሕቲቱ እመ ኢሀሎ ውስተ ጕንደ ወይኑ ከማሁ አንትሙኒ ኢትክሉ ፈርየ ለእመ ኢነበርክሙ ፭ ብየ። አነ ውእቱ ጕንደ ወይን ወአንትሙሂ አዕጺቂሁ ዘነበረ ብየ ወአነሂ ቦቱ ውእቱኬ ዘይፈሪ ብዙኅ እስመ ዘእንበሌየሰ አልቦ ዘትክሉ ገቢረ ወኢምንተኒ። ወእመቦ ዘኢ ፮ ነበረ ብየ ይገድፍዎ አፍኣ ከመ ዐጽቅ ይቡስ ወያስተጋብእዎ ወያውዕይዎ በእሳት። ወእመሰ ነበር ፯ ኵሎ ዘፈቀድክሙ ትስእሉ ወይከውን ለክሙ። ወበዝንቱ ይሴባሕ ፰ አቡየ እምከመ ብዙኅ ፍሬ ትፈርዩ ወትከውኑኒ አርዳእየ። ወበከመ ፱ አፍቀረኒ አብ ከማሁ አነሂ አፍቀርኩክሙ ንበሩ በፍቅረ ዚኣየ። ወእመሰ ታፈቅሩኒ ዕቀቡ ትእዛ ፲ ዝየ ወሀለዉ በፍቅረ ዚኣየ በከመ ዐቀብኩ አነ ትእዛዞ ለአቡየ ወእሄሉ በፍቅሩ። ወነገርኩክሙ ዘንተ ፲፩ ከመ የሀሉ ልብየ ወፍሥሓየ ወፍቅርየ ኅቤክሙ ከመ ፍጹመ ይኩን ፍሥሓክሙ።
				ዘከመ ይደልዎሙ
				ለአኅው ተፋቅሮ
ወዛቲ ይእቲ ትእዛዘ እንቲኣየ ከመ ፲፪ ትትፋቅሩ በበይናቲክሙ በከመ አነ አፍቀርኩክሙ። አልቦ ዘየዐቢ ወይ ፲፫ ኄይስ እምዝ ፍቅር ከመ ብእሲ ዘይሜጡ ነፍሰ ቢጹ። አንትሙሰኬ አዕርክትየ አንትሙ ፲፬ እምከመ ገበርክሙ ኵሎ ዘአዘዝ ፲፭ ኩክሙ። ኢይብለክሙ እንከ አግብርትየ አላ አዕርክትየ አንትሙ እስመ ገብርሰ ኢየአምር ዘይሬስዮ እግዚኡ ወለክሙሰ አዕርክትየ እብለክሙ እስመ ኵሎ ዘሰማዕኩ በኅበ ፲፮ አቡየ ነገርኩክሙ። አኮ አንትሙ ዘኀረይክሙኒ ወሤምክሙኒ አላ አነ ኅረይኩክሙ ከመ ትሑሩ ወፍሬ ትፍረዩ ወውእቱ ፍሬክሙ ይነብር ለዓለም ከመ እመቦ ዘሰልክምዎ ለአብ በስምየ ኵሎ ይሁበክሙ። ፲፯ ወዘንተ እኤዝዘክሙ ከመ ትትፋ ፲፰ ቀሩ በበይናቲክሙ። እመሂ ዓለም ጸልአክሙ አእምሩ ከመ ኪያየ ፲፱ ቀደመ ጸሊአ። ሶበሰ እምዓለም እስመ ዓለም ያፈቅር እሊኣሁ ወባሕቱ እስመ ኢኮንክሙ እምዓለም አላ አነ ኅረይኩክሙ እምውስተ ዓለም ወበእንተ ዝንቱ ይጸልአክሙ ፳ ዓለም። ተዘከሩ ቃልየ ዘአነ እቤለክሙ አልቦ ገብር ዘየዐቢ እምእግዚኡ ወኢሐዋርያ እምዘፈነዎ እምከመ ኪያየ ሰደዱ ኪያክሙኒ ይሰድዱክሙ ወሶበሰ ዐቀቡ ቃልየ ፳፩ ቃለክሙኒ እምዐቀቡ። ወባሕቱ ዘንተ ኵሎ ይገብሩ ላዕሌክሙ በእንተ ስምየ እስመ ኢየአምርዎ ለዘፈነወኒ። ሶበሰ ኢመጻእኩ ወኢነ ፳፪ ገርክዎሙ እምድኅኑ ወምኢኮኖሙ ጌጋየ ወይእዜሰ ባሕቱ አልቦሙ ምክንያት ለጌጋዮሙ። ዘጸልአ ፳፫ ኪያየ ጸልኦ ለአቡየ ወሶበ ኢገብርኩ ሎሙ ግብረ ዘባዕድ ኢገብሮ እምኢኮኖሙ ጌጋየ። ወይእዜሰ ባሕቱ ፳፬ ርእዩኒሂ ወጸልኡኒሂ ኪያየሂ ወአቡየሂ። ወባሕቱ ከመ ይብጻሕ ቃል ፳፭ ዘጽሑፍ ውስተ ኦሪቶሙ ዘይቤ ጸልኡኒ በከንቱ።
				በእንተ ጰራቅሊጦስ 
ወሶበ መጽአ ጰራቅሊጦስ ዘአነ ፳፮ እፌኑ ለክሙ እምኅበ አብ መንፈሰ ጽድቅ ዘይወጽእ እምኅበ አብ ውእቱ ሰማዕትየ። ወአንትሙሂ ፳፯ ሰማዕትየ እስመ እምትካት ሀለውክሙ ምስሌየ።
				ምዕራፍ ፲ወ፮
				በእንተ ጽንዐ ሃይማኖት
ዘንተ ነገርኩክሙ ከመ ኢትት ፩ ዐቀፉ። እስመ እምኵራባቲሆሙ ፪ ያወፅኡክሙ ወባሕቱ ትመጽእ ሰዓት ከመ ኵሉ ዘይቀትለክሙ ይመስሎ ከመ ዘመሥዋዕተ ያበ ፫ አው ለእግዚአብሔር። ወዘንተኒ ዘይገብሩ ላዕሌክሙ እስመ ኢየአ ፬ ምርዎ ለአብ ወኢኪያየ። ወባሕቱ ዘንተ ነገርኩክሙ ከመ ትዘከርዎ አመ በጽሐ ጊዜሁ ከመ አነ እቤለክሙ ወቀዲሙሰ ኢነገርኩክሙ ዘንተ እስመ ሀሎኩ ምስሌክሙ። ፭ ወይእዜሰ ባሕቱ አሐውር ኅበ አብ ዘፈነወኒ ወኢአሐዱሂ እምኔክሙ ኢትብሉኒ አይቴ ተሐ ፮ ውር። ወባሕቱ እስመ ዘንተ ነገርኩክሙ ኅዘን መልአ ውስተ ልብክሙ።
			ዘከመ አሰፈዎሙ እግዚእ
			ኢየሱስ መንፈስ ቅዱስ
፯ ወአንሰ አማን ህልወ እብለክሙ ይኄይሰክሙ እሑር አነ ኅበ አብ እስመ እመ ኢሖርኩ አነ ኢይመጽእ ጰራቅሊጦስ ኅቤክሙ ወእመሰ ሖርኩ አነ እፌንዎ ለክሙ። ፰ ወመጺኦ ውእቱ ይዛለፎ ለዓለም በእንተ ኅጢአት ወበእንተ ጽድቅ ፱ ወበእንተ ኵነኔ። በእንተ ኅጢአትሰ ፲ እስመ ኢአምኑ ብየ። ወበእንተ ጽድቅኒ እስመ አነ አሐውር ኅበ አብ ፲፩ ወኢትሬእዩኒ እንከ። ወበእንተሰ ኵኔኔ እስመ ይትኴነን መልአኩ ለዝንቱ ፲፪ ዓለም። ወብየ ብዙኅ ነገር ዘእነግረክሙ ወባሕቱ ኢትክሉ ጸዊሮቶ ይእዜ። ወመጺኦ ውእቱ መንፈሰ ፲፫ ጽድቅ ይመርሐክሙ ኅበ ኵሉ ጽድቅ እስመ ኢይነግር ዘእምኅቤሁ ወዘሰምዐ ዳእሙ ይነግር ወእይመጽእሂ ይነግረክሙ። ወኪያየ ይሴ ፲፬ ብሕ ውእቱ እስመ እምዚኣየ ይነሥእ ወይነግረክሙ ኵሎ። እስመ ፲፭ ኵሉ ዘቦ ለአቡየ ዚኣየ ውእቱ ወበእንተ ዝንቱ እብለክሙ እምዚኣየ ይነሥእ ወይነግረክሙ። ዓዲ ኅዳጠ ፲፮ ኢትሬእዩኒ ወካዕበ ኅዳጠ ትሬእዩኒ እስመ አሐውር ኅበ አብ። ወተባሀሉ ፲፯ አርዳኢሁ በበይናቲሆሙ ምንትኑ ዝንቱ ዘይብለነ ዓዲ ኅዳጠ ኢትሬእዩኒ ወካዕበ ኅዳጠ ትሬእዩኒ እስመ አሐውር ኅበ አብ። ወይቤሉ ምን ፲፰ ትኑ ዝንቱ ዘይብለነ ኅዳጠ ኢነአምር ዘይትናገር ቦቱ። ወአእመሮሙ ፲፱ እግዚእ ኢየሱስ ከመ ይፈቅዱ ይሰአልዎ ወይቤሎሙ በእንተ ዝንቱኑ ትትኃሠሡ በበይናቲክሙ እስመ እቤለክሙ ዓዲ ኅዳጠ ኢትሬእዩኒ ወካዕበ ኅዳጠ ትሬእዩኒ።
				በእንተ ኀዘን ወፍሥሓ
አማን አማን እብለክሙ ከመ ትበ ፳ ክዩ ወትላሕዉ አንትሙ ወዓለምሰ ይትፌሣሕ ወአንትሙሰ ተኀዝኑ አላ ኅዘንክሙ ፍሥሓ ይከውነክሙ። በከመ ብእሲት ትቴክዝ ሶበ አል ፳፩ ጸቀት ትለድ እስመ በጽሐ ጊዜሃ ወምከመ ወለደት ዕጓላ ኢትዜከሮ እንከ ለሕማማ በእንተ ፍሥሓሃ እስመ ወለደት ብእሴ ውስተ ፳፪ ዓለም። ወከማሁ አንትሙኒ ትቴክዙ ይእዜ ወባሕቱ ካዕበ እሬእክሙ ወፍሥሓክሙኒ አልቦ ዘየሀ ፳፫ ይደክሙ። ወይእተ አሚረ አልቦ ዘትስእሉኒ ኪያየ ወኢምንተኒ አማን አማን እብለክሙ ከመ እመ ሰአልክምዎ ለአብ በስምየ ኵሎ ይሁ ፳፬ በክሙ። ወእስከ ይእዜሰ ኢሰአልክምዎ ወኢምንተኒ በስምየ ሰአሉ ወትነሥኡ ከመ ፍጹመ ይኩን ፍሥ ፳፭ ሓክሙ፥ ወይእዜሰ በምሳሌ ነገርኩክሙ ወባሕቱ ይበጽሕ ጊዜሁ አመ ኢይነግረክሙ በምሳሌ አላአየድዐክሙ ክሡተ በእንተ አብ። ፳፮ ወይእተ አሚረ ትስእሉ በስምየ ወኢይብለክሙ ከመ አነ ዘእስእሎ ፳፯ ለአብ በእንቲኣክሙ። እስመ ለሊሁ አብ ያፈቅረክሙ እስመ አንትሙ አፍቀርክሙኒ ወአመንክሙኒ ከመ እምኅበ እግዚአብሔር ወፃእኩ። ፳፰ ወመጻእኩ ውስተ ዓለም ወካዕበ አኀድጎ ለዓለም ወአሐውር ኅበ አብ። ፳፱ ወይቤልዎ አርዳኢሁ ይእዜሰ ገሃደ ተናገርከነ ወአልቦ ዘመሰልከ ወኢምንተኒ። ወይእዜ አእመርነ ከመ ፴ ኵሎ ተአምር አንተ ወኢትፈቅድ ይንግርከ መኑሂ ወበዝንቱ አእመርነ ከመ እምኅበ እግዚአብሔር ወፃእከ። ወይቤሎሙ እግዚእ ኢየ ፴፩ ሱስ ይእዜሰኬ አእምሩ ወእመኑ። ናሁኬ ይበጽሕ ጊዜሁ ወበጺሖኒ ፴፪ ከመ ኵልክሙ ትዘረዉ ለለአሐዱ ውስተ መካኑ ወተኀድጉኒ ባሕቲትየ ወኢኮንኩ አነ ባሕቲትየ እስመ አብ ምስሌየ ውእቱ። ወዝንቱ ውእቱ ዘነ ፴፫ ገርኩክሙ ከመ በኅቤየ ሰላመ ትርከቡ ወበዓለመሰ ሀለወክሙ ሕማመ ትርከቡ ወባሕቱ ጽንዑ እስመ አነ ሞእክዎ ለዓለም።
				ምዕራፍ ፲ወ፯
				ዘከመ ጸለየ እግዚእ ኢየሱስ
ወዘንተ ነገረ ተናጊሮ እግዚእ ኢየ ፩ ሱስ አንሥአ አዕይንቲሁ ውስተ ሰማይ ወይቤ አባ በጽሐ ጊዜሁ ከመ ትሰብሖ ለወልድከ ወከመ ወልድከኒ ይሰብሕከ። በከመ አኰ ፪ ነንኮ ላዕለ ኵሉ ዘሥጋ ወነፍስ ከመ የሀቦሙ ሕይወተ ዘለዓለም ለኵሎሙ እለ ወሀብካሁ። ወዛቲ ፫ ይእቲ ሕይወት ዘለዓለም ከመ ያእምሩከ ለከ አሐዱ ዘበአማን አምላከ ጽድቅ ባሕቲትከ ወለዘፈነውኮ ፬ ኢየሱስ ክርስቶስ ወልድከ። አንሰ ሰባሕኩከ በዲበ ምድር ፈጺምየ ግብረ ዘወበከኒ ከመ እግበር። ፭ ወይእዜኒ አንተ አባ ሰብሐኒ በስብሐትየ ዘሀሎ ምስሌከ እምቅድመ ፮ ይትፈጠር ዓለም። ወነገርኩ ስምከ ለሰብእ ለእለ ወሀብከኒ እምዓለም እስመ እሊኣከ እሙንቱ ወሊተ ወሀብከኒዮሙ ወዐቀቡ ቃለከ። ፯ ወይእዜኒ አእመሩ ከመ ኵሉ ዘወ ፰ ሀብከኒ እምኅቤከ ውእቱ። እስመ ወሀብክዎሙ ቃለ ዘወሀብከኒ ወእሙንቱሂ ነሢኦሙ አማን አእመሩ ከመ እምኅቤከ ወፃእኩ ወአምኑ ፱ ከመ አንተ ፈነውከኒ። ወአንሰ በእንቲኣሆሙ እስእል ወአኮ በእንተ ዓለም ዘእስእለከ አላ በእንተ እለ ወሀብከኒ እስመ እሊኣከ እሙንቱ። ፲ ወኵሉ ዘዚኣየ ዚኣከ ውእቱ ወዘዚኣከ ዚኣየ ውእቱ ወተሰባሕኩ ፲፩ ቦሙ። ወኢይሄሉ እንከ ውስተ ዓለም ወእሙንቱሰ ውስተ ዓለም ይሄልዉ ወአንሰ ኅቤከ እመጽእ ኦ አባ ቅዱስ ዕቀቦሙ በስምከ ለእለ ወሀብከኒ ከመ ይኩን አሐደ ብነ ፲፪ ከማነ። አመሰ ሀሎኩ አነ ምስሌሆሙ ውስተ ዓለም ዐቀብክዎሙ በስምከ ለእለ ወሀብከኒ ናሁ ዐቀብክዎሙ ወተማሕፀንክዎሙ ወኢተኅጕለ አሐዱሂ እምኔሆሙ ዘእንበለ ወልደ ኅጕል ከመ ይብጻሕ ቃለ መጽሐፍ። ወይእዜሰ ባሕቱ እመ ፲፫ ጽእ ኅቤከ ወዘንተ እነግር ውስተ ዓለም ከመ ይኩን ፍሥሓየ ፍጹመ በላዕሌሆሙ። ወአንሰ ፈጺምየ ወሀ ፲፬ ብክዎሙ ቃለከ ወዓለምሰ ጸልኦሙ እስመ ኢኮኑ እሙንቱ እምዓለም በከመ ኢኮንኩ አነ እምዓለም። አኮ ፲፭ ዘእስእለከ ከመ ትንሥኦሙ እምዓለም ዘእንበለ ዳእሙ ከመ ትዕቀቦሙ እምእኩይ። እስመ እሙንቱ ፲፮ ኢኮኑ እምዓለም በከመ ኢኮንኩ አነ እምዓለም። ቀድሶሙ በጽድ ፲፯ ቅከ እስመ ጽድቅ ውእቱ ቃልከ። በከመ ፈነውከኒ ውስተ ዓለም ኪያየ ፲፰ እነኒ ፈነውክዎሙ ውስተ ዓለም። ወበእንቲኣሆሙ አነ እቄድስ ርእ ፲፱ ስየ ከመ ይኩን እሙንቱኒ ቅዱሳነ በጽድቅ። ወአኮ በእንተ እሉ ባሕ ፳ ቲቶሙ ዘእስእለከ አላ በእንተሂ እለ የአምኑ ብየ በእቃሎሙ። ከመ ፳፩ ይኩኑ አሐደ ኵሎሙ በከመ አንተ አብ ብየ ወአነሂ ብከ ከመ ይኩኑ እሙንቱሂ አሐደ ብነ ከማነ ከመ ይእመን ዓለም ከመ አንተ ፈነውከኒ። ወአነሂ ወሀብክዎሙ ቃለከ ፳፪ ዘወሀብከኒ ከመ ይኩን አሐደ ከማነ ፳፫ በከመ አሐዱ ንሕነ። ወአነሂ ቦሙ ወአንተሂ ብየ ከመ ይኩኑ ፍጹማነ በአሐዱ ከመ ያእምር ዓለም ከመ አንተ ፈነውከኒ ወአፍቀርክዎሙ አነ በከመ አንተ ኪያየ አፍቀርከኒ። ፳፬ አባ እለሰ ወሀብከኒ እፈቅድ ከመ የሀልዉ ኅበ ሀሎኩ አነ ምስሌየ ከመ ይርእዩ ስብሐትየ ዘወሀብከኒ እስመ አፍቀርከኒ እምቅድመ ይት ፳፭ ፈጠር ዓለም። አባ ጻድቅ ወዓለምሰ ኢያእመረከ ወአንሰ አእመርኩከ ወእሉሂ አእመሩከ ከመ አንተ ፳፮ ፈነውከኒ። ወነገርክዎሙ ስመከ ወዓዲ ነገሮሙ ከመ የሀሉ ኅቤሆሙ ፍቅር ዘአፍቀርከኒ ወአነሂ እሄሉ ምስሌሆሙ።
				ምዕራፍ ፲ወ፰
				ዘከመ ጸለየ እግዚእ
				ኢየሱስ በጌቴሴማኒ
፩ ወዘንተ ብሂሎ ወፅአ እግዚእ ኢየሱስ ምስለ አርዳኢሁ ማዕዶተ ቄድሮስ ፈለገ ወቦአ እግዚእ ኢየሱስ ውስቴታ ምስለ አርዳኢሁ። ፪ ወየአምሮ ይሁዳ ዘያገብኦ ለውእቱ መካን እስመ ብዙኅ ጊዜ የሐውር እግዚእ ኢየሱስ ህየ ምስለ አርዳኢሁ።
			ዘከመ አግብኦ ይሁዳ
ወነሥኦሙ ይሁዳ ለሠገራተ ሰጲራ ፫ እምኅበ ሊቃነ ካህናት ወፈሪሳውያን ወነሥአ ረድኤተ ወዓልያኒሆሙ ወሖረ ህየ በመኃትወጽጕ ወበፓናት ወበንዋየ ሐቅል። ወአእሚሮ እግዚእ ኢየሱስ ኵሎ ፬ ዘይበጽሕ ላዕሌሁ ወፅአ አፍኣ ኅቤሆሙ ወይቤሎሙ መነ ተኅሥሡ። ወአውሥኡ ወይቤልዎ ኢየሱስሃ ፭ ናዝራዌ ወይቤሎሙም እግዚእ ኢየሱስ አነ ውእቱ አነ ውእቱ ወሀለወ ይሁዳኒ ዘያገብኦ ይቀውም ምስሌሆሙ። ወሶበ ይቤሎሙ እግዚእ ኢየሱስ ፮ አነ ውእቱ ገብኡ ድኅሬሆሙ ወወድቁ ዲበ ምድር። ወእምዝ ካዕበ ፯ ተስእሎሙ ወይቤሎሙ መነ ተኅሥሡ ወይቤልዎ ኢየሱስሃ ናዝራዌ። ወአውሥአ እግዚእ ኢየሱስ ፰ ወይቤሎሙ አኮኑ እቤለክሙ አነ ውእቱ ወእመሰ ኪያየ ተኅሥሡ ኅድግዎሙ ለእሉ ይሑሩ። ከመ ፱ ይብጻሕ ቃሉ ዘይቤ እለሰ ወሀብከኒ ኢተኅጕለ ወኢአሐዱሂ እምኔሆሙ። ወቦ መጥባሕት ለስም ፲ ዖን ጴጥሮስ ወመልሐ መጥባሕቶ ወዘበጦ ለገብረ ሊቀ ካህናት ወመተረ እዝኖ ዘየማን ወስሙ ለውእቱ ገብር ማልኮስ። ወይቤሎ ፲፩ እግዚእ ኢየሱስ ለጴጥሮስ አግብኣ ለመጥባሕትከ ውስተ ቤታ ጽዋዐ ዘወሀበኒ አቡየ ኢየኅድግ ዘእንበለ እስተይ።
			ዘከመ ቆመ እግዚእ
			ኢየሱስ ማእከለ ዐውድ
፲፪ ወአኅዝዎ ለእግዚእ ኢየሱስ ሠገራተ ሰጲራ ወሊቀ ዐሠርቱ ምእት ወወዓልያኒሆሙ ለአይሁድ ፲፫ ወኅመይዎ። ወወሰድዎ ኅበ ሐና ቀዲሙ እስመ ሐሙሁ ውእቱ ለቀያፋ ሊቀ ካህናት ዘእብሬቱ ይእቲ ፲፬ ዓመት። ወቀያፋሰ ውእቱ ዘአምከሮሙ ለአይሁድ ወይቤሎሙ ይኄይስ ይሙት አሐዱ ብእሲ እምይትኀጐል ኵሉ ሕዝብ።
			በእንተ ክሕደተ ጴጥሮስ
፲፭ ወተለውዎ ለእግዚእ ኢየሱስ እምርኁቅ ስምዖን ጴጥሮስ ወካልእኒ ረድእ ወውእቱሰ ረድእ ልሙድ በኅበ ሊቀ ካህናት ወቦአ ምስለ እግዚእ ኢየሱስ ውስተ ዐጸደ ሊቀ ፲፮ ሊቀ ፲፮ ካህናት። ወጴጥሮስ ቆመ አፍኣ ኅበ ኆኅት ወወፅኦ ዝኩ ረድእ ዘልሙድ በኅበ ሊቀ ካህናት ወተናገራ ለዐጻዊት ወአብኦ ለጴጥሮስ። ፲፯ ወትቤሎ ይእቲ አመት ዐጻዊት ለጴጥሮስ አንተሂ እምአርዳኢሁኑ ለውእቱ ብእሲ አንተ ወይቤላ ፲፰ ውእቱኒ ኢኮንኩ። ወሀለዉ ይቀውሙ አግብርቲሆሙ ወወዓልያኒሆሙ ወይበቁጹ አፍሓመ ወይስሕኑ እስመ ብዙኅ ቍራ ለይእቲ ሌሊት ወይቀውም ጴጥሮስኒ ወይስሕን ምስሌሆሙ።
			ዘከመ ተስእሎ ሊቀ
			ካህናት ለእግዚእ ኢየሱስ
ወተስእሎ ሊቀ ካህናት ለእግ ፲፱ ዚእ ኢየሱስ በእንተ አርዳኢሁ ወበእንተ ትምህርቱ። ወአውሥአ ፳ እግዚእ ኢየሱስ ወይቤሎ አንሰ ክሡተ ተናገርኩ በውስተ ዓለም ወበኵሉ ጊዜ መሀርኩ በምኵራብ ወበቤተ መቅደስ ኅበ ይትጋብኡ ኵሎሙ አይሁድ ወአልቦ ይትጋብኡ ኵሎሙ አይሁድ ወአልቦ ዘተናገርኩ ስሚተ ወኢምንተኒ። ለምንት ፳፩ እንከ ትሴአለኒ ሊተ ተሰአሎሙ ለእለ ሰምዑኒ ዘተናገርዎሙ እስመ እሙንቱ የአምሩ ዘተናገርኩ አነ። ወዘንተ ብሂሎ ጸፍዖ ወምልታሕቶ ፳፪ ለእግዚእ ኢየሱስ አሐዱ እምእለ ይቀውሙ ወዓልት ወይቤሎ ከመ ዝኑ ትትዋሥኦ ለሊቀ ካህናት። ወአውሥአ እግዚእ ኢየሱስ ወይ ፳፫ ቤሎ እመሰ እኩየ ነበብኩ ስምዐኩን ላዕሌየ ወአስተዋድየኒ በእንተ እኩይ ወእመሰ ሠናየ ነበብኩ እንከ ለምንት ትዘብጠኒ። ወፈነዎ ፳፬ ሐና ኅሙዮ ለእግዚእ ኢየሱስ ኅበ ቀያፋ ሊቀ ካህናት። ወሀሎ ፳፭ ስምዖን ጴጥሮስ ይቀውም ወይስሕን ወይቤልዎ አንተሂ እምአርዳሁኑ አንተ ወክሕደ ወይቤ ፳፮ ኢኮንኩ። ወይቤሎ አሐዱ እምአግብርቲሁ ለሊቀ ካህናት ዘእምአዝማዲሁ ለዝኩ ዘመተሮ ጴጥሮስ እዝኖ እኮኑ አነ ርኢኩከ ውስተ ፳፯ ገነት ምስሌሁ። ወካዕበ ክሕደ ጴጥሮስ ወሶቤሃ ነቀወ ዶርሆ።
			ዘከመ ቆመ እግዚእ
			ኢየሱስ ቅድመ ጲላጦስ
፳፰ ወወሰድዎ ለእግዚእ ኢየሱስ እምኅበ ቀያፋ ኅበ ዐውድ ወጎሕ ውእቱ ወኢቦኡ አይሁድ ውስተ ዐውደ ምኵናን እስመ ወድአ ጸብአ ጸብሐ ከመ ኢይርኰሱ እምቅድመ ይብልዑ ፳፱ ፍሥሐ። ወወፅአ ጲላጦስ አፍኣ ኅቤሆሙ ወይቤሎሙ ምንትኑ ጌጋዩ ለዝ ብእሲ በዘ አምጻእክ ፴ ምዎ ኅቤየ። ወአውሥኡ ወይቤልዎ ሶበሰ ኢኮነ ገባሬ እኪት እም ፴፩ ኢያግባእናሁ ኅቤከ። ወይቤሎሙ ጲላጦስ ንሥእዎ አንትሙ ወበከመ ሕግክሙ ኰንንዎ ወይቤልዎ አይሁድ ለነሰ ኢይከውነነ ንቅትል ፴፪ ወኢመነሂ። ከመ ይብጻሕ ቃሉ ለእግዚእ ኢየሱስ ዘይቤ እንዘ ይኤምሮሙ በአይ ሞት ሀለዎ ይሙት። ፴፫ ወቦአ ካዕበ ጲላጦስ ውስተ ዐውድ ወጸውዖ ለእግዚእ ኢየሱስ ወይቤሎ አንተኑ ንጉሦሙ ለአይሁድ። ወአውሥአ እግዚእ ኢየሱስ ወይ ፴፬ ቤሎ ዘእምልብከኑ ትብል ዘንተ ወሚመ ቦኑ ባዕድ ዘነገረከ በእንቲኣየ። ወአውሥአ ጲላጦስ ወይ ፴፭ ቤሎ አነሂ አይሁዳዊኑ አነ አኮኑ ሕዝብከ ወሊቃነ ካህናት አግብኡከ ኅቤየ ምንተኑ እግበርከ። ወአውሥአ እግዚእ ኢየሱስ ወይቤ ፴፮ ሎሙ መንግሥትየሰ ኢኮነት እምዝንቱ ዓለም ሶበሰ በዝንቱ ዓለም መንግሥትየ እምተአበሱ ሊተ ወዓልያንየ ከመ ኢያግብኡኒ አይሁድ ኅቤከ ወይእዜሰ ባሕቱ ኢኮነት እምዝየ መንግሥትየ። ወይቤሎ ፴፯ ጲላጦስ እንከሰኬ ንጉሥ አንተ ወአውሥአ እግዚእ ኢየሱስ ወይቤሎ ለሊከ ትቤ ከመ ንጉሥ አነ ወአንሰ በእንተ ዝንቱ ተወለድኩ ወእንበይነ ዝንቱ መጻእኩ ውስተ ዓለም ከመ እኩን ሰማዕተ በጽድቅ ወኵሉ ዘእምጽድቅ ውእቱ ይሰምዐኒ ቃልየ። ወይቤሎ ጲላ ፴፰ ጦስ ምንትኑ ውእቱ ጽድቅ ወዘንተ ብሂሎ ወፅአ ካዕበ ኅበ አይሁድ ወይቤሎሙ አንሰ አልቦ ዘረከብኩ ጌጋይ ላዕሌሁ ወኢአሐተኒ። ወባሕቱ ሀሎ ዘናለምድ ዘአሐዩ ፴፱ ለክሙ አሐደ እምነ ሙቁሓን ለለፋሲካ ትፈቅዱኑ አንከ አሕይዎ ለክሙ ለንጉሠ አይሁድ። ፵ ወከልሑ ካዕበ ኵሎሙ ወይቤሉ አኮ ዘንተ ዘታሐዩ አላ በርባንሃ ወበርባንሰ ሊቀ ፈያት ውእቱ።
			ምዕራፍ ፲ወ፱
			ዘከመ ቀሠፎ ጲላጦስ
			ለእግዚእ ኢየሱስ
፩ ወእምዝ ነሥኦ ጲላጦስ ለእ ፪ ግዚ ኢየሱስ ወቀሠፎ። ወጸፈሩ ሐራ አክሊለ ዘሦክ ወአስተቀጸልዎ ላዕለ ርእዩ ወአልበስዎ ልብሰ ፫ ሜላት። ወይመጽኡ ኅቤሁ ወይብልዎ በሓ ንጉሥ አይሁድ ወይጸ ፬ ፍዕዎ ገጾ። ወወፅአ ካዕበ ጲላጦስ አፍኣ ወይቤሎሙ ናሁ አወፅኦ ለክሙ አፍኣ ከመ ታእምሩ ከመ አልቦ ዘረከብኩ ላዕሌሁ ጌጋይ ፭ ወኢአሐተኒ። ወወፅአ እግዚእ ኢየሱስ አፍኣ እንዘ ይትቄጸል አክሊለ ዘሦክ ወይለብስ ሜላተ ወይቤሎሙ ጲላጦስ ነዋ ውእቱ ፮ ብእሲ። ወሶበ ርእይዎ ሊቃነ ካህናት ወወዓልያኒሆሙ ከልሑ ወይቤሉ ስቅሎ ስቅሎ ወይቤሎሙ ጲላጦስ ንሥእዎ ለሊክሙ ስቅልዎ አንሰ ኢረከብኩ ላዕሌሁ ጌጋየ። ፯ ወአውሥኡ አይሁድ ወይቤልዎ ንሕነሰ ሕግ ብነ ወበከመ ሕግነ ርቱዕ ይሙት እስመ ወልደ እግዚአብሔር ረሰየ ርእሶ። ወሰሚዖ ፰ ጲላጦስ ዘንተ ነገረ ፈርሀ ፈድፋደ። ወቦአ ካዕበ ኅበ ዐውድ ወይ ፱ ቤሎ ለእግዚእ ኢየሱስ እምአይቴ አንተ ወኢተሰጥዎ እግዚእ ኢየሱስ ወኢምንተኒ። ወይቤሎ ጲላ ፲ ጦስ ሊተሂ ኢትነብበኒሁ ኢተኣምርሁ ከመ ብዉሕ ሊተ እቅትልከሂ ወብዉሕ ሊተ አሕዩከሂ። ወአውሥአ እግዚእ ኢየሱስ ወይ ፲፩ ቤሎ ኢኮንከ ብዉሐ ላዕሌየ ወኢምንተኒ እመ ኢተውህበ ለከ እምሰማይ ወበእንተ ዝንቱ ለዘአግብአኒ ኅቤከ ዘየዐቢ ጌጋይ ላዕሌሁ። ወበእንተዝ ፈቀደ ጲላጦስ ያሕ ፲፪ ይዎ ወከልሑ አይሁድ ወይቤሉ እመ አሕየውኮ ለዝንቱ ኢኮንከ ዐርኮ ለቄሳር እስመ ኵሉ ዘያነግሥ ርእሶ ዐላዌ ነጋሢ ውእቱ። ወሰሚዖ ጲላጦስ ዘንተ ነገረ አው ፲፫ ፅኦ ለእግዚእ ኢየሱስ አፍኣ ወነበረ ዲበ መንበረ ውስተ መካን ዘስሙ ሊቶስጥሮስ ወበዕብራይስጥ ይብልዎ ገቦታ። ወዐርበ ፋሲካ ይብልዎ ገቦታ። ወዐርበ ፋሲካ ወው ፲፬ እቱ ጊዜ ቀትር ዘስሱ ሰዓት ወይቤሎሙ ጲላጦስ ለአይሁድ ነአ ንጉሥክሙ ወከልሑ ወይቤሉ አእትቶ ወስቅሎ። ወይቤሎሙ ጲላ ፲፭ ጦስ ለንጉሥክሙኑ እስቅሎ ወአውሥኡ ሊቃነ ካህናት ወይቤሉ አልብነ ንጉሥ ዘእንበለ ቄሳር። ፲፮ ወእምዝ ወሀቦሙ ይስቅልዎ ወተመጠውዎ ለእግዚእ ኢየሱስ ወአ ፲፯ ውፅእዎ አፍኣ። ወወሰድዎ እንዘ ይጸውር መስቀሎ ውስተ መካን ዘስሙ ቀራንዮ ወበዕብራይስጥ ይብ ፲፰ ልዎ ጎልጎታ። ወህየ ሰቀልዎ ወሰቀሉ ምስሌሁ ካልኣነ ክልኤተ ፈያተ አሐደ እምለፌ ወአሐደ እምለፌ ወማእከሎሙ ኢየሱ ፲፱ ስሃ። ወጸሐፈ ጲላጦስ መጽሐፈ ወአንበረ ዲበ መስቀሉ ወይብል መጽሐፉ ኢየሱስ ናዝራዊ ንጉሦሙ ለአይሁድ ውእቱ ዝንቱ። ፳ ወብዙኃን እምአይሁድ እለ አንበብዋ ለይእቲ መጽሐፍ እስመ ቅሩብ ውእቱ መካን ለሀገር ኅበ ሰቀልዎ ለእግዚእ ኢየሱስ ወጽሕፈቱ ጽሑፍ ውእቱ በዕብራይስጥ ፳፩ ወበሮማይስጥ ወበጽርእ። ወይቤልዎ ሊቃነ ካህናት ለጲላጦስ ኢትጽሐፍ ከመ ውእቱ ንጉሦሙ ለአይሁድ አላ ለሊሁ ይቤ ንጉሦሙ ፳፪ ለአይሁድ አነ። ወአውሥአ ጲላጦስ ወይቤሎሙ ዘጸሐፍኩ ሰቀልዎ ለእግዚእ ኢየሱስ ነሥኡ አልባሲሁ ወረሰይዎ አርባዕተ ክፍለ ለለአሐዱ እምሐራ ወክዳኖሂ እልታኅ ዘአልቦ ርፍአት ዘእምላዕሉ እን ፳፬ መቱ። ወተባሀሉ በበይናቲሆሙ ኢንግምድ ወኢንስጥጥ አላ ንትፋሰስ ለዘረከቦ ይርከቦ ከመ ይብጻሕ ቃለ መጽሐፍ ዘይቤ «ተካፈሉ አልባስየ ለርእሶሙ ወተዓፀዉ ዲበ ዐራዝየ» ወከመዝ ገብሩ ሐራ። ወይቀውማ ኅበ መስቀሉ ፳፭ ለእግዚእ ኢየሱስ እሙ ወእኅታ ለእሙ ወማርያም እንተ እለዮጳ ወማርያም መግደላዊት። ወሶበ ፳፮ ርእዮሙ እግዚእ ኢየሱስ ለእሙ ለእሙ ወለረድኡ ዘያፈቅር ይቀሙ ይቤላ ለእሙ ብእሲቶ ነዋ ወልድኪ። ወይቤሎ ለውእ ፳፯ ቱኒ ረድኡ ነያ እምከ ወእምይእቲ ሰዓት ነሥኣ ውእቱ ረድእ ወአእተዋ ቤቶ። ወእምዝ ሶበ ርእየ ፳፰ እግዚእ ኢየሱስ ከመ ተፈጸመ ኵሉ ከመ ይብጻሕ ቃለ  መጽሐፍ ይቤ ጸማእኩ። ወቦ ህየ ግምዔ። ፳፱ ዘምሉእ ብሒአ ወመልኡ ሰፍነገ እምውእቱ ብሒእ ወአሰሩ በቈጽለ ሁስጱ ዲበ ኅለት ወአስተርከቡ ውስተ አፉሁ ወዐጸሩ። ወሰሪቦ ፴ ብሒአ እግዚእ ኢየሱስ ይቤ ተፈጸመ ኵሉ ወአጽነነ ርእሶ ወመጠወ ነፍሶ። ወአይሁድሰ እስመ ፴፩ ዐርብ ውእቱ ይቤሉ እላንቱ ሥጋት ኢይቢታ ዲበ መሳቅሊሆን በእንተ ሰንበት እስመ ዐባይ ዕለታ ለይእቲ ሰንበት ወሰአልዎ ለጲላጦስ ከመ ይስብሩ ቍየጺሆሙ ፴፪ ወያወርድዎሙ። እመጽኡ ሐራ ወሰበሩ ቍይጾ ለቀዳማዊ ወለካልኡኒ ተሰቅሉ ምስሌሁ። ፴፫ ወሶበ ሖሩ ኅበ እግዚእ ኢየሱስ ርእይዎ ወረከብዎ ከመ ሰለጠ ፴፬ መዊተ ወኢሰብሩ ቍይጾ። አላ አሐዱ እምሐራ ረገዞ ገቦሁ ዘየማን በኵናት ወሶቤሃ ወፅኦ እም ፴፭ ኔሁ ደም ወማይ። ወዘርእየ ስምዐ ኮነ ወጽድቅ ውእቱ ስምዑ ወአእመረ ውእቱ ከመ ጽድቀ ይነግር ከመ አንትሙሂ ትእመኑ። ፴፮ ወዝንቱ ኵሉ ዘኮነ ከመ ይብጻሕ ቃለ መጽሐፍ ዘይቤ «ዐጽሞ ኢት ፴፯ ሰብሩ እምኔሁ።» ወካዕበ ይብል ካልእኒ መጽሐፍ «ሀለዎምሙ ይርአይዎ ለዘውግእዎ።»
			ዘከመ ሰአለ ዮሴፍ
			ሥጋሁ ለእግዚእነ
፴፰ ወእምድኅረ ዝንቱ ሰአሎ ለጲላጦስ ዮሴፍ ዘአርማትያስ ወዝንቱ ረድኡ ለእግዚእ ኢየሱስ በኅቡእ በእንተ ፍርሀቶሙ ለአይሁድ ከመ ይንሣእ ሥጋሁ ለእግዚእ ኢየሱስ ወአብሖ ጲላጦስ ወሖረ ውእቱኒ ወነሥአ ሥጋሁ ለእግዚእ ኢየሱስ። ፴፱ ወመጽአ ኒቆዲሞስኒ ዘሖረ ኅቤሁ ለእግዚእ ኢየሱስ ቀዲሙ ሌሊተ ወአምጽአ ምእተ ልጥረ ከርቤ ወዓልወ ሕዉሰ በዘቦቱ ይቀብርዎ። ወነሥኡ ሥጋሁ ለእግዚእ ኢየሱስ ፵ ወገነዝዎ በመዋጥሐ ክታን ዘሰን ዱናት ምስለ አፈው በከመ ሕገ አይሁድ ሶበ ይገንዙ ወይቀብሩ። ወቦ ህየ ገነት ውስተ ውእቱ መካን ፵፩ ኅበ ሰቀልዎ ወውስተ ውእቱ ገነት ዝኅር ሐዲስ ዘአልቦ እተቀብረ ውስቴቱ። ወህየ ቀበርዎ ለእግዚ ኢየ ፵፪ ሱስ እስመ ተፍጻሜተ ዐርቦሙ ውእቱ ለአይሁድ ወቅሩብ ውእቱ መቃብር ኅበ ሰቀልዎ።
			ምዕራፍ ፳
			በእንተ ትንሣኤሁ ለእግዚእነ
ወበእሑድ ሰንበት መጽአት ማር ፩ ያም መግደላዊት በጽባሕ ኅበ መቃብር እንዘ ዓዲሁ ጽልመት ወረከበት እብነ እቱት እምአፈ መቃብር። ወሮጸት ወበጽሐት ኅበ ስምዖን ፪ ጴጥሮስ ወኅበ ዝኩ ካልእ ረድእ ዘያፈቅሮ እግዚእ ኢየሱስ ወትቤሎሙ ነሥእዎ ለእግዚእየ እምዉስተ መቃብር ወኢየአምር ኅበ ወሰድዎ። ወወፅኡ ጴጥሮስ ወዝኩ ካልእ ፫ ረድእ ወሖሩ ኅበ መቃብር። ወእንዘ ፬ ይረውጹ ክልኤሆሙ ኅቡረ በደሮ ለጴጥሮስ ዝኩ ካልእ ረድእ በጺሐ ኅበ መቃብር። ወሶበ ሐወጸ ርእየ ፭ መዋጥሐ ንቡረ ወኢቦአ ባሕቱ። ፮ ወተለዎ ስምዖን ጴጥሮስ ወበጽሐ ወቦአ ውስተ መቃብር ወረከበ መዋጥሐ ንቡረ ውስተ አሐዱ ገጽ። ፯ ወሰበነኒ ዘዲበ ርእሱ እንተ ባሕቲቱ ጥብሉለ ወአኮ ምስለ መዋጥሕ። ፰ ወእምዝ ቦአ ዝኩኒ ካልእ ረድእ ዘበደሮ በጺሐ ኅበ መእቃብር ወር ፱ እዩ ወአምኑ። እስመ ዓዲሁ ኢያእመሩ ዘውስተ መጻሕፍት ከመ ሀለዎ ይትነሣእ እምነ ምዉታን። ፲ ወእምዝ ሖሩ ክልኤሆሙ አርዳኢሁ ወአተዉ ቤቶሙ።
			ዘከመ አስተርአያ
			እግዚእ ኢየሱስ
			ለማርያም መግደላዊት
፲፩ ወማርያምሰ ቆመት ኅበ መቃብር አፍኣ ወትበኪ ወእንዘ ትበኪ ሐወ ፲፪ ጻት ውስተ መቃብር። ወርእየት ክልኤተ መላእክተ በጸዓድው አልባስ ወይነብሩ አሐዱ ትርአሰ ወአሐዱ ትርጋፀ ኅበ ነበረ ሥጋሁ ለእ ፲፫ ግዚእ ኢየሱስ። ወይቤልዋ እሙንቱ መላእክት ምንት ያበክየኪ ኦ ብእሲቶ ወመነ ተኀሥሢ ወትቤሎሙ ነሥእዎ ለእግዚእየ እምዉስተ መቃብር ወኢየአምር ኅበ ወሰ ፲፬ ድዎ። ወዘንተ ብሂላ ተመይጠት ድኅሬሃ ወርእየቶ ለእግዚእ ኢየሱስ እንዘ ይቀውም ወኢያመረት ከመ እግዚእ ኢየሱስ ውእቱ። ወይቤላ ፲፭ እግዚእ ኢየሱስ ብእሲቶ ምንት ያበክየኪ ወመነ ተኀሥሢ ወመሰላ ላቲሰ ዐቃቤ ገነት ውእቱ ወትቤሎ እግዚእየ እመኒ አንተ ነሣእኮ ንግረኒ ኅበ ወሰድኮ ከመ እሑር አነ ወእንሥኦ ኅቤየ ወእቅብዖ ዕፍረተ። ወይቤላ እግዚእ ኢየሱስ ማርያም ፲፮ ወተመይጠት ወትቤሎ በነገረ ዕብራይስጥ ረቡኒ ዘበትርጓሜሁ ሊቅ ብሂል። ረቡኒ ዘበትርጓሜሁ ሊቅ ብሂል። ወይቤላ እግዚእ ኢየሱስ ፲፯ ኢትልክፍኒ እስመ ዓዲ ኢዐረጉ ኅበ አቡየ ወሑሪ ባሕቱ ኅበ አኅውየ ወበሊዮሙ አዐርግአ ኀበ አቡየ ወአቡክሙ ኅበ አምላኪየ ወአምላክክሙ። ወሖረት ማርያም መግደ ፲፰ ላዊት ወአብሠረቶሙ ለአርዳኢሁ ወትቤሎሙ ርኢክዎ ለእግዚእነ ወነገረቶሙ ዘንተ ዘከመ ይቤላ። 
			ዘከመ አስተርአዮሙ
			እግዚእ ኢየሱስ ለሐዋርያት
ወመስዮ በይእቲ ዕለት ዘውእቱ ፲፱ እሑድ ሰንበት እንዘ ዕጽው ኆኅት ኅበ ሀለዉ አርዳኢሁ ጉብኣን በእንተ ፍርሀቶሙ ለአይሁድ መጽአ እግዚእ ኢየሱስ ወቆመ ማእከሎሙ ወይቤሎሙ ሰላም ለክሙ። ወዘንተ ፳ ብሂሎ አርአዮሙ እደዊሁ ወእገሪሁ ወገቦሁ ወተፈሥሑ አርዳኢሁ ሶበ ፳፩ ርእይዎ ለእግዚእነ። ወይቤሎሙ ካዕበ እግዚእ ኢየሱስ ሰላም ለክሙ ወበከመ ፈነወኒ አብ ከማሁ አነሂ ፳፪ እፌንወክሙ። ወዘንተ ብሂሎ ነፍኀ ላዕሌሆሙ ወይቤሎሙ ንሥኡ መን ፳፫ ፈስ ቅዱስ። ለእለ ኅደግሙ ኅጢአት ይትኀደግ ሎሙ ወለእለሰ ኢኀደግሙ ኢይትኀደግ ሎሙ።
			በእንተ ቶማስ
፳፬ ወቶማስ አሐዱ እምዐሠርቱ ወአሐዱ አርዳኢሁ ዘይብልዎ ዲዲሞስ ኢሀሎ ምስሌሆሙ ሶበ ፳፭ መጽአ እግዚእ ኢየሱስ። ወይቤልዎ ካልኣኒሁ አርዳእ ርኢናሁ ለእግዚእነ ወይቤሎሙ እመ ኢርኢኩ እደዊሁ ወእገሪሁ አጽባዕትየ ውስተ ቅንዋቲሁ ወእመ ኢያባእኩ እዴየ ውስተ ገቦሁ ኢየአ ፳፮ ምን። ወእምድኅረ ሰሙን መዋዕል እንዘ ሀለዉ ካዕበ አርዳኢሁ ውስጠ ወቶማስኒ ሀሎ ምስሌሆሙ እንዘ ዕጽው ኆኅት መጽአ እግዚእ ኢየሱስ ወቆመ ማእከሎሙ ወይ ፳፯ ቤሎሙ ሰላም ለክሙ። ወእምዝ ይቤሎ ለቶማስ አምጽእ አጽባዕ ተከ ዝየ ወርኢ እደውየ ወእገርየ ወሀብ እዴከ ወአብእ ውስተ ገቦየ ወኢትኩን ናፋቄ አላ እመን። ወአውሥኦ ቶማስ እግዚ ፳፰ እየ ወአምላኪየ። ወይቤሎ እግዚእ ፳፱ ኢየሱስ እስመ ርኢከኒሁ አመንከኒ ብፁዓንሰ እለ እንዘ ኢይሬእዩኒ የአምኑኒ። ወብዙኃተ ካልአተ ፴ ተኣምራተ ገብረ እግዚእ ኢየሱስ በቅድመ አርዳኢሁ ዘኢተጽሕፈ ውስተ ዝንቱ መጽሐፍ። ወዝንቱሰ ፴፩ ተጽሕፈ እምኔሆን ከመ ትእመኑ አንትሙ ከመ እግዚእ ኢየሱስ ውእቱ ክርስቶስ ወልደ እግዚአብሔር ወአሚነክሙ ሕይወተ ዘለዓለም ትርከቡ በስመ ዚኣሁ።
			ምዕራፍ ፳ወ፩
			ዘከመ አስተርአዮሙ
			እግዚእ ኢየሱስ
			ለሐዋርያት በጥብርያዶስ
ወእምዝ ካዕበ አስተርአዮሙ እግ ፩ ዚእ ኢየሱስ ለአርዳኢሁ በብሔረ ጥብርያዶስ። ወከመዝ አሰርአ ፪ ዮሙ እንዘ ሀለዉ ኅቡረ ስምዖን ጴጥሮስ ወቶማስ ዘይብልዎ ዲዲሞት ወናትናኤል ዘቃና ዘገሊላ ወደቂቀ ዘብዴዎስ ወዓዲ ካልኣን ክልኤቱ እምውስተ አርዳኢሁ። ወይቤሎሙ ስምዖን ጴጥሮስ አንሰ ፫ አሐውር ከመ አሥግር ዓሣ ወይቤልዎ ካልኣኒሁ አርዳእ ንሕነኒ ንመጽእ ምስሌከ ወሖሩ ወዐርጉ ሐመረ ወአልቦ ዘአሥገሩ በይ ፬ እቲ ሌሊት ወኢምንተኒ። ወጸቢሖ ይቀውም እግዚእ ኢየሱስ ውስተ ሐይቅ ወርእይዎ አርዳኢሁ ወኢያእመሩ ከመ እግዚእ ኢየሱስ ፭ ውእቱ። ወይቤሎሙ እግዚእ ኢየሱስ ደቂቅየ ቦኑ ብክሙ ዘንበልዕ ፮ ወይቤልዎ አልቦ። ወይቤሎሙ እግዚእ ኢየሱስ አውርዱ መሣግሪክሙ ኅበ ይምነ ሐመር ወትረክቡ ብዙኅ ወይቤልዎ ሰራሕነ ኵላ ሌሊተ ወአልቦ ዘረከብነ ወኢምንተኒ ወበቃልከሰ ናወርድ ወአውሪዶሙ መሣግሪሆሙ ስእኑ እንከ ስሒበ እምብዝኅ ዓሣት ዘተሠ ፯ ግረ። ወይቤሎ ለጴጥሮስ እግዚእ ኢየሱስ እግዚእነ ውእቱ ወሰሚዖ ስምዖን ጴጥሮስ ከመ እግዚእነ ውእቱ ነሥአ ዐራዞ ሰንዱነ ዘይትዐጸፍ ወቀነተ ውስተ ሐቌሁ እስመ ዕራቁ ውእቱ ወተወርወ ውስተ ፰ ባሕር። ወካልኣንሰ አርዳእ በሐመር በጽሑ እስመ ኢኮኑ ርሑቃነ እምድር ዘአንበለ መጠነ ክልኤ ምእት በእመት ወሖሩ እንዘ ይስሕቡ መሣግሪሆሙ ዘውስቴቶን ፱ ዓሣት። ወወሪዶሙ ምድረ ረከቡ ፍሕመ ብቍጸ ወዓሣ ጥቡሰ ወኅ ፲ ብስተ ሥሩዐ። ወይቤሎሙ እግዚእ ኢየሱስ አምጽኡ እምዓሣት ዘአኅዝክሙ ይእዜ። ወዐርገ ስም ፲፩ ዖን ጴጥሮስ ውስተ ሐመር ወሰሐበ መሥገርት ውስተ ምድር ዘምሉእ ውስቴቱ ዓሣተ ዐበይተ ምእተ ወኀምሳ ወሠለስተ ወእንዘ መጠነዝ ብዙኁ ኢተሠጠ መሥገርቱ። ወይቤሎሙ እግዚእ ኢየ ፲፪ ሱስ ንዑ ንምሳሕ ወአልቦ ዘተኀበለ እምአርዳኢሁ ይሰአሎ ወይበሎ መኑ አንተ እስመ አእመሩ ከመ እግዚእነ ውእቱ። ወመጽአ ፲፫ እግዚእ ኢየሱስ ወነሥአ ኅብስተ ወወሀቦሙ ወእምዓሣሁኒ ከማሁ። ወዝንቱ ሣልሱ እንዘ ያስተርእዮሙ ፲፬ እግዚእ ኢየሱስ ለአርዳኢሁ ተንሢኦ እምነ ምዉታን።
			ዘከመ አዕቀቦ እግዚእ
			ኢየሱስ ለጴጥሮስ አባግዒሁ
ወእምድኅረ መስሑ ይቤሎ እግ ፲፭ ዚእ ኢየሱስ ለስምዖን ጴጥሮስ ስምዖን ወልደ ዮና ታፈቅረኒኑ ፈድፋደ እምእሉ ወይቤሎ እወ እግዚኦ ለሊከ ተኣምር ከመ አነ አፈቅረከ ወይቤሎ እግዚእ ኢየሱስ ረዐይኬ አባግዕየ። ወካዕበ ፲፮ ይቤሎ ዳግመ ስምዖን ወልደ ዮና ታፈቅረኒኑ ወይቤሎ እወ እግዚኦ አንተ ተአምር ከመ አነ አፈቅረከ ወይቤሎ ረዐይኬ መሐስእየ። ፲፯ ወይቤሎ ሥልሰ ስምዖን ወልደ ዮና ታፈቅረኒኑ ወተከዘ ጴጥሮስ እስመ ይቤሎ ሥልሰ ታፈቅረኒኑ እይቤሎ እግዚኦ ለሊከ ተአምር ኵሎ ወለሊከ ትጤይቅ ከመ አነ አፈቅረከ ወይቤሎ ረዐይኬ አባግ ፲፰ ዕትየ። አናም አማን እብለከ አመ ወሬዛ አንተ ለሊከ ትቀንት ሐቌከ ልህቀ ታነሥእ እደዊከ ወባዕድ ያቀንተከ ሐቌከ ወይወስደከ ኅበ ፲፱ ኢፈቀድከ። ወዘንተ ይቤሎ እንዘ ይኤምሮ በአይ ሞት ሀለዎ ይሰብሖ ለእግዚአብሔር ወዘንተ ብሂሎ ፳ ይቤሎ ትልወኒ። ወተመዪጦ ጴጥሮስ ርእዮ ለዝኩ ረድእ ዘያፈቅሮ እግዚእ ኢየሱስ እንዘ ይተልዎ ወውእቱ ረድእ ዘረፈቀ ዲበ እንግድዓሁ ለእግዚእ ኢየሱስ እንዘ ይዴረሩ ወዘይቤሎ እግዚኦ መኑ ፳፩ ውእቱ ዘያገብአከ። ወኪያሁ ርእዮ ጴጥሮስ ይቤሎ ለእግዚእ ኢየሱስ ፳፪ እግዚኦ ዝኬ እፎ። ወይቤሎ እግዚእ ኢየሱስ እመኬ ፈቀድኩ የሀሉ እስከ ሶበ እመጽእ ሚ ላዕሌከ ወአንተሰ ትልወኒ። ወወፅአ ዝንቱ ፳፫ ነገር በኀበ አኀው ከመ ውእቱ ረድእ ኢይመውት ወባሕቱ እግዚእ ኢየሱስ ኢይቤሎ ኢይመውት አላ ይቤ እመ ፈቀድኩ የሀሉ እስከ ሶበ እመጽእ ሚ ላዕሌከ። ወዝንቱ ውእቱ ረድእ ዘኮነ ሰማ ፳፬ ዕተ በእንተ ወዘሂ ጸሐፈ በእንቲኣሁ ዘንተ ወንሕነ ነአምር ከመ ጽድቅ ውእቱ ስምዑ። ወዘንተ ፳፭ ገብረ እግዚእ ኢየሱስ ወቦ ባዕዳትኒ ብዝኃት ግብራት ዘገብረ እግዚእ ኢየሱስ ወሶበ ተጽሕፈ ኵሉ በበአሐዱ እምኢያግመሮ ዓለም ጥቀ ለመጻሕፍቲሁ ዘተጽሕፈ።
	መልአ ጽሕፈተ ብሥራቱ ለዮሐንስ ሐዋርያ ወልደ ዘብዴዎስ አሐዱ እም ዐሠርቱ ወክልኤቱ ሐዋርያት ዘጸሐፎ በልሳነ ዮናናውያን ለሰብአ ሀገረ ኤፌሶን እምድኅረ ዕርገቱ ለእግዚእነ በሥጋ ውስተ ሰማይ በሠላሳ ዓመት ወሰብዐቱ ዓመተ መንግሥቱ ለኔሮን ቄሳር ንጉሠ ሮም።
		ወስብሐት ለእግዚአብሔር አሜን።
			