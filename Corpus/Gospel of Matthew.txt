ወንጌል ዘማቴዎስ
ወንጌል ቅዱስ ዘእግዚእነ ወአምላክነ ወመድኃኒነ ኢየሱስ ክርስቶስ ብሥራተ ማቴዎስ ሐዋርያ አሐዱ እምዐሠርቱ ወክልኤቱ ሐዋርያት
			ምዕራፍ ፩
			በእንተ ኍልቈ ትውልድ
፩ መጽሐፈ ልደቱ ዘእግዚእነ ኢየሱስ ክርስቶስ ወልደ ዳዊት ወልደ ፪ አብርሃም። አብርሃም ወለዶ ለይስሐቅ ወይስሐቅኒ ወለዶ ለያዕቆብ ወያዕቆብኒ ወለደ ይሁዳሃ ፫ ወአኅዊሁ። ወይሁዳኒ ወለደ ፋሬስሃ ወዛራሃ እምትእማር ወፋሬስኒ ወልደ ኤስሮምሃ ወኤስሮምኒ ወለደ ፬ አራምሃ። ወአራምኒ ወለደ አሚናዳብሂ ወአሚናዳብኒ ወለደ ነአሶንሃ ወነአሶንሂ ወልደ ሰልሞንሃ። ፭ ወሰልሞንኒ ወለደ ቡኤዝሃ እምራኬብ ወቡኤዝኒ ወልደ ኢዮቤድሃ እምነ ሩት ወኢዮቤድኒ ወለደ እሴ ፮ ይሃ። ወእሴይኒ ወለደ ዳዊትሃ ንጉሠ ወዳዊትኒ ንጉሥ ወለደ ሰለሞንሃ ፯ እምነ  ብእሲት ኦርዮ። ወሰሎሞንኒ ወለደ ሮብዓምሃ ወሮብዓምኒ ወለደ አብያሃ ወአብያኒ ወለደ አሳፍሃ ወአሳፍኒ ወለደ ኢዮሳፍጥሃ ወኢ ፰ ዮሳፍጥኒ ወልደ ኢዮራምሃ ወኢዮራምሃኒ ወለደ ዖዝያንሃ ዘተሰምየ አዛርያስ። ወዖዝያንኒ ወለደ ኢዮ ፱ አታምሃ ወኢዮአታምኒ ወለደ አካዝሃ ወአካዝሃ ወለደ ምናሴሃ ወምና ፲ ሴኒ ወለደ አሞጽሃ ወአምጽኒ ወልደ ኢዮስያስሃ። ወኢዮስያስኒ ወልደ ፲፩ ኢኮንያንሃ ወአኀዊሁ አመ ፍልሰተ ባቢሎን። ወእምድኅረ ፍል ፲፪ ሰተ ባቢሎን ኢኮንያንኒ ወለደ ሰላትያልሃ ወሰላትያልኒ ወልደ ዘሩባቤልሃ። ወዘሩባቤልኒ ወልደ አብ ፲፫ ዩድሃ ወአብዩድኒ ወልደ ኤልያቄምሃ ወኤልያቄምኒ ወልደ አዛር። ወአዛርኒ ወለደ ሳዶቅሃ ወሳድቅኒ ፲፬ ወልደ አኪምሃ ወአክምኒ ወለደ ኤልዩድሃ። ወኤልዩድኒ ወለደ አል ፲፭ ዓዛርሃ ወአልዛርኒ ወለደ ማትያንሃ ወለደ ያዕቆብሃ። ወያዕቆብኒ ወልደ ዮሴፍሃ ፈኃሪሃ ፲፮ ለማርያም ዘእምኔሃ ተወልደ እግዚእ ኢየሱስ ዘተሰምየ ክርስቶስ። ፲፯ ወኵሎንኬ እንከ ትውልድ እም አብርሃም እስከ ዳዊት ትልውድ ዐሠርቱ ወአርባዕቱ። ወእምዳዊት እስከ ፍልሰተ ባቢሎን ትውልድ ዐሠርቱ ወአርባዕቱ ወእምፍልሰተ ባቢሎን እስከ ክርስቶስ ትውልድ ዐሠርቱ ወአርባዕቱ ወኵሎንኬ ትውልድ እም አብርሃም እስከ ክርስቶስ ትውልድ አርብዓ ወክልኤቱ። 
			በእንተ ፅንሰቱ
			ወልደቱ ክርስቶስ
፲፰ ወለእግዚእነ ኢየሱስ ክርስቶስ ከመዝ ውእቱ ልደቱ ወሶበ ተፍኅረት እሙ ማርያም ለዮሴፍ ዘእንበለ ይትቃረቡ ተረክበት ፅንስተ ፲፱ እመንፈስ ቅዱስ። ወዮሴፍሰ ፈኃሪሃ እስመ ጻድቅ ውእቱ ኢፈቀደ ይክሥታ አላ መከረ ይኅ ፳ ድጋ። ወእንዘ ዘንተ ይኄሊ ናሁ አስተርአዮ መልአከ እግዚአብሔር በሕልም እንዘ ይብል ኦ ዮሴፍ ወልደ ዳዊት ኢትፍራህ ነሢኦታ ለማርያም ፍኅርትከ እስመ ዘይት ወለድ እምኔሃ መንፈስ ቅዱስ ፳፩ ውእቱ። ወትወልድ ወልደ ወትሰምዮ ስሞ ኢየሱስሃ እስመ ውእቱ ያድኅኖሙ ለሕዝቡ እምኀጢአ ፳፪ ቶሙ። ወዝ ኵሉ ዘኮነ ከመ ይትፈጸም ዘተብህለ እምኀበ እግዚአብሔር በነቢይ እንዘ ይብል። «ናሁ ድንግል ትፀንስ፤ ወትወ ፳፫ ልድ ወልደ ወይሰመይ ስሙ አማኑኤል» ዘበትርጓሜሁ እግዚአብሔር ምስሌነ። ወተንሢኦ ዮሴፍ ፳፬ እምንዋሙ ገብረ በከመ አዘዞ መልአከ እግዚአብሔር ወነሥኣ ለማርያም ፍኅርቱ። ወኢያእመራ ፳፭ እስከ አመ ወለደት ወልደ ዘበኵራ ወጸውዑ ስሞ ኢየሱስሃ።
			ምዕራፍ ፪
			በእንተ ምጽአተ ሰብአ ሰገል
ወተወሊዶ እግዚእ ኢየሱስ ፩ በቤተ ልሄም ዘይሁዳ በመዋዕለ ሄሮድስ ንጉሥ ናሁ መጽኡ መሰግላን እምብሔረ ጽባሕ ወበጽሑ ውስተ ኢየሩሳሌም። እንዘ ይብሉ ፪ አይቴ ሀሎ ዘተወልደ ንጉሠ አይሁድ እስመ ርኢነ ኮከበ ዚኣሁ በምሥራቅ ወመጻእነ ከመ ንስግድ ሎቱ። ወተሀውከ ወኵላ ኢየሩሳሌም ምስሌሁ። ወአስተጋብኦሙ ፬ ሄሮድስ ለኵሎሙ ሊቃነ ካህናት ወጸሐፍተ ሕዝብ ወተስእሎሙ ወይቤሎሙ በአይቴ ይትወለድ ክርስቶስ። ወይቤልዎ በቤተ ልሔም ዘይ ፭ ሁዳ እስመ ከማሁ ጽሑፍ ነቢይ። ፮ «ወአንተኒ ቤተ ልሔም ምድረ ኤፍራታ ኢትቴሐቲ እምነገሥተ ይሁዳ እስመ እምኔኪ ይወፅእ ንጉሥ ዘይርዕዮሙ ለሕዝብየ እስራኤል።» ፯ ወእምዝ ጸውዖሙ ሄሮድስ ለሰብአ ሰገል ጽሚተ ወተጠየቀ እምኀቤሆሙ መዋዕሊሁ በዘአስተርአዮሙ ፰ ኮከብ። ወፈነዎሙ ኅበ ቤተ ልሔም ወይቤሎሙ ሐዊረክሙ ተሰአሉ ጥዩቀ በእንተ ውእቱ ሕፃን ወእምከመ ረከብክምዎ ግብኡ ኅቤየ ወዜንዉኒ ከመ እምጻእ አነሂ ወእ ፱ ሰግድ ሎቱ። ወሰሚዖሙ እምኅበ ንጉሥ ሖሩ ወናሁ ኮከብ ዘርእዩ እምሥራቅ ይመርሖሙ እስከ ሶበ አብጽሖሙ ቤተ ልሔም ወቆመ መልዕልተ በኣት ኅበ ሀሎ ሕፃን። ፲ ወርእዮሙ ኮከበ ተፈሥሑ ዐቢየ ፲፩ ፍሥሓ። ወበዊኦሙ ውስተ ቤት ረከብዎ ለሕፃን ምስለ ማርያም እሙ ወወድቁ ወሰገዱ ሎቱ ወአርኅዉ መዛግብቲሆሙ ወአብኡ ሎቱ አምኃ ወርቀ ከርቤ ወስኂነ። ፲፪ ወነገሮሙ በሕልም ከመ ኢይግብኡ ኅበ ሄሮድስ ወእንተ ካልእት ፍኖት ገብኡ ወአተዉ ብሔሮሙ።
			በእንተ በአተ ሕፃን ወእሙ 
			ውስተ ምድረ ግብፅ
፲፫ ወእምድኅረ ኀለፉ እሉ ናሁ መልአከ እግዚአብሔር አስተርአዮ በሕልም ለዮሴፍ እንዘ ይብል ተንሥእ ወንሣእ ሕፃነ ወእሞ ወጕየይ ውስተ ብሔረ ግብፅ ወሀሉ ህየ እስመ አመ እነግረከ። እስመ ፲፬ ሀለዎ ለሄሮድስ ይኅሥሦ ለሕፃን ከመ ይቅተሎ ወተንሢኦ ነሥአ ሕፃነ ወእሞ በሌሊት ወሖረ ብሔረ ግብፅ። ወነበረ ህየ እስከ አመ ፲፭ ሞቱ ለሄሮድስ ከመ ይትፈጸም ሞቱ ለሂሮድስ ከመ ይትፈጸም ዘተብህለ እምኀበ እግዚአብሔር በነቢይ እንዘ ይብል «እምግብፅ ጸዋዕክዎ ለወልድየ።»
			በእንተ እለ ተቀትሉ ሕፃናት
ወሶበ ርእየ ሄሮድስ ከመ ተሣ ፲፮ ለቁ ላዕሌሁ ሰብአ ሰገል ተምዕዐ ጥቀ ወፈነወ ሐራሁ ወአዘዘ ይቅትሉ ኵሎ ሕፃናተ ዘቤተ ልሔም ዘውስተ ኵሉ አድያሚሃ ዘክልኤ ዓመት ወዘይንእስሂ እምኔሁ በሐሳበ መዋዕል ዘተጠየቀ እምኅበ ሰብአ ሰገል። አሜሃ ተፈጸመ ዘተብህለ በኤ ፲፯ ርምያስ ነቢይ እንዘ ይብል። «ቃል ፲፰ በራማ ተሰምዐ ብካይ ወገዐር ወሰቆቃው ራሄል እንዘ ትበኪ በእንተ ውሉዳ ወአበየት ተናዝዞ ወነጊፈ ላህ እስመ ኢኮንዋ ውሉዳ ውሉደ ወኢሀለዉ።» ወመዊቶ ሂሮድስ ናሁ ፲፱ መልአከ እግዚአብሔር አስተርአዮ በሕልም ለዮሴፍ በብሔረ ግብፅ። እንዘ ይብል ተንሥእ ወንሣእ ሕፃነ ፳ ወእሞ ወሑር ውስተ ምድረ እስራኤል እስመ ሞቱ እለ የኀሥሥዋ ፳፩ ለነፍሰ ዝ ሕፃን። ወተንሢኦ ነሥአ ሕፃነ ወእሞ ወቦአ ውስተ ምድረ ፳፪ እስራኤል። ወሰሚዖ ከመ አርኬላኦስ ነግሠ ለይሁዳ ህየንተ አቡሁ ሄሮድስ ፈርሀ ሐዊረ ህየ ወአስተርአዮ በሕልም ወተግኅሠ ውስተ ፳፫ ወደለ ገሊላ። ወበጺሖ ኀደረ ውስተ ብሔር እንተ ስማ ናዝሬት ከመ ይብጻሕ ወይትፈጸም ዘተብህለ እም ኅበ እግዚአብሔር በነቢይ «ከመ ናዝራዊ ይሰመይ ወልድየ።»።
			ምዕራፍ ፫
			ዘከመ ሰበከ ዮሐንስ በእንተ
			መንግሥተ ሰማያት
፩ ወበውእቱ መዋዕል መጽአ ዮሐንስ መጥምቅ እንዘ ይሰብክ በገዳመ ፪ ይሁዳ ዘዮርዳኖስ። እንዘ ይብል ነስሑ እስመ ቀርበት መንግሥተ ፫ ሰማያት። እስመ ዝንቱ ውእቱ ዘተብህለ በኢሳይያስ ነቢይ እንዘ ይብል «ቃለ ዐዋዲ ዘይሰብክ በገዳም ወይብል ጺሑአ ፍኖቶ ለእግዚአብሔር ፬ ወዐርዩ መጽያሕቶ።» ወልብሱ ለዮሐንስ እምፀጕረ ገመል ወቅናቱ ዘአዲም ውስተ ሐቌሁ ወሲሳዩ አን ፭ በጣ ወመዓረ ገዳም። ወይምጽኡ ኅቤሁ ኵሎሙ ሰብአ ኢየሩሳሌም ወኵሎሙ ሰብአ ይሁዳ ወኵሉ አድያሚሃ ለዮርዳኖስ። ወያጠምቆሙ ፮ በፈለገ ዮርዳኖስ እንዘ ይትአመኑ ኀጣውኢሆሙ። ወሶበ ርእየ ብዙ ፯ ኃነ እምፈሪሳውያን ወሰዱቃውያን እንዘ ይመጽኡ ውስተ ጥምቀቱ ጽሚተ ይቤሎሙ ኦ ትውልደ አራዊተ ምድር መኑ አመረክሙ ከመ ታምሥጡ እምቅሠፍት ወእመንሱት ወእመዐት ዘይመጽእ። ግበሩኬ እንዘ ፍሬ ሠናይ ዘይደል ፰ ወክሙ ለንስሓ። ወኢይምስልክሙ ፱ ዘታመሥጡ በብሂለ አብ ብነ አብርሃም እብለክሙ ከመ ይክል እግዚአብሔር እምእላንቱ አእባን አንሥኦ ውሉድ ለአብርሃም። እስመ ፲ ናሁ ውድአ ማሕፄ ተሠይመ ውስተ ጕንደ ዕፅው ይንበር ኵሉኬ ዕፅ ዘኢይፈሪ ፍሬ ሠናይ ይትገዘም ወውስተ እሳት ይትወደይ። አንሰኬ ፲፩ አጠምቀክሙ በማይ ለንስሓ ወዘእምድኅሬየሰ ይመጽእ ውእቱ ይጸንዕ እምኔየ ዘኢይደልወኒ እጹር አሣእኖ ዘኢይደልወኒ እጹር አሣእኖ ወውእቱ ያጠምቀክሙ በመንፈስ ቅዱስ ወበእሳት። ዘመሥኤ ፲፪ ውስተ እዴሁ ዘቦቱ ያነጽሕ ዐውደ እክሉ ወያስተጋብእ ሥርናዮ ውስተ መዛግብቲሁ ወሐሠሮሰ ያውዒ በእናት ዘይጠፍእ።
			በእንተ ጥምቀተ
			እግዚእ ኢየሱስ
፲፫ አሜሃ መጽአ እግዚእ ኢየሱስ እምገሊላ ውስተ ዮርዳኖስ ከመ ይጠመቅ እመ ዮሐንስ በፈለገ ዮርዳኖስ። ፲፬ ወዮሐንስ አበዮ እንዘ እጠመቅ ወአን ፲፭ ተኑ ትመጽእ ኅቤየ። ወአውሥአ እግዚእ ኢየሱስ ወይቤሎ ኅድግ ምዕረሰ እስመ ከመዝ ተድላ ለነ ወይደልወነ ከመ ንፈጽም ኵሎ ፲፮ ጽድቀ ወእምዝ ኀደጎ። ወተጠሚቆ እግዚእ ኢየሱስ ሶቤሃ ወፅአ እማይ ወናሁ ተርኅወ ሎቱ ሰማይ ወርእየ መንፈሰ እግዚአብሔር እንዘ ይወርድ በአምሳለ ርግብ ወነበረ ፲፯ ዲቤሁ። ወናሁ መጽአ ቃል እምሰማይ ዘይብል ዝንቱ ውእቱ ወልድየ ዘአፈቅር ዘቦቱ ሠመርኩ።
			  ምዕራፍ ፬
			በእንተ ጾሙ ወተመክሮቱ
			ለእግዚእ ኢየሱስ
፩ ወእምዝ ወሰዶ መንፈስ ለእግዚእ ኢየሱስ ገዳመ ከመ ይትመከር እም ፪ ኅበ ዲያብሎስ። ወጾመ አርብዓ መዓልተ ወአርብዓ ሌሊተ ወእም ፫ ድኅረ ዝ ርኅበ። ወቀርበ ዘያሜክሮ ወይቤሎ እመሰ ወልደ እግዚአብሔር አንተ በል ከመ እላ አእባን ኅብስተ ይኩና። ወአውሥአ እግዚእ ፬ ኢየሱስ ወይቤሎ ጽሑፍ «ከመ አኮ በኅብስት ክመ ዘየሐዩ ሰብእ አላ በኵሉ ቃል ዘይወፅእ እምአፉሁ ለእግዚአብሔር።» ወእምዝ ፭ ነሥኦ ዲያብሎስ ወወሰዶ ውስተ ቅድስት ሀገር ወአቀሞ ውስተ ተድባበ ቤተ መቅደስ። ወይቤሎ እመሰ ፮ አማን ወልደ እግዚአብሔር አንተ ቅንጽ እምዝየ ወተወረው ታሕተ እስመ ጽሑፍ «ከመ ለመላእክቲሁ ይኤዝዞሙ በእንቲኣከ ከመ ይዕቀቡከ በኵሉ ፍናዊከ ወበእደዊሆሙ ያነሥኡከ ከመ ኢትትዐቀፍ በእብን እግርከ።» ወአውሥአ እግ ፯ ዚእ ኢየሱስ ወይቤሎ ካዕበ ጽሑፍ «ኢታመክሮ ለእግዚአብሔር አምላክከ።» ወእምዝ ነሥኦ ዲያብሎስ ፰ ውስተ ደብር ነዋኅ ጥቀ ወአርአዮ ኵሎ መንግሥታተ ዓለም ወኵሎ ክብሮሙ። ወይቤሎሙ ዘንተ ኵሎ ፱ እሁበከ እምከመ ሰገድከ ሊተ ወአማኅከኒ። ወእምዝ ይቤሎ እግዚእ ፲ ኢየሱስ ሑር እምድኅሬየ ሰይጣን ጽሑፍ ለእግዚአብሔር አምላክከ ትስግድ ወኪያሁ ባሕቲቶ ታምልክ። ወእምዝ ኀደጎ ዲያብሎ ፲፩ ወናሁ መላእክት መጽኡ ይትለአክዎ።
			ዘከመ ነበረ በቅፍርናሆም
፲፪ ወሰሚዖ እግዚእ ኢየሱስ ከመ አኀዝዎ ለዮሐንስ ተግኅሠ ውስተ ፲፫ ደወለ ገሊላ። ወኀደጋ ለናዝሬት ወመጺኦ ኀድረ ቅፍርናሆም እንተ መንገለ ባሕር ውስተ አድባረ ዛብ ፲፬ ሎን ወንፍታሌም። ከመ ይትፈሰም ዘተብህለ በኢሳይያስ ነቢይ ፲፭ እንዘ ይብል። «ምድረ ዛብሎን ወምድረ ንፍታሌም ፍኖተ ባሕር ማዕዶተ ዮርዳኖስ (ጰራልዩ ወጵራ ፲፮ ልያስ) ወገሊላ ዘአሕዛብ። ሕዝብ ዘይነብር ውስተ ጽልመት ርእየ ብርሃነ ዐቢይ ወለእለሂ ይነብሩ ውስተ ጽልመት ወጽላሎተ ሞት ብርሃን ሠረቀ ሎሙ።»
			በእንተ ትምህርት ቀዳሚት
			ዘመሀረ እግዚእ ኢየሱስ
፲፯ ወእምይእቲ ዕለት አኀዘ እግዚእ ኢየሱስ ይስብክ፥ ወይብል ነስሑ እስመ ቀርበት መንግሥተ ሰማያት።
			በእንተ ቀዳማውያን ሐዋርያት
፲፰ ወእንዘ ያንሶሱ መንገለ ባሕረ ገሊላ ርእየ ክልኤተ አኀወ ስምዖንሃ ዘተሰምየ ጴጥሮስ ወእንድርያስሃ እኅዋሁ እነ ይወድዩ መርበብቶሙ ውስተ ባሕር እስመ መሠግራን እሙንቱ። ወይቤሎሙ እግ ፲፱ ዚእ ኢየሱስ ንዑ ትልዉኒ ድኅሬየ ወእሬስየክሙ ትኩኑ መሠግራነ ሰብእ። ወበጊዜሃ ኀደጉ መሣ ፳ ግሪሆሙ ወተለውዎ። ወኅሊፎ ፳፩ ሕቀ እምህየ ርእየ ካልኣነ ክልኤተ አኅወ ያዕቆብሃ ወልደ ዘብዴዎስ ወዮሐንስ እኅዋሁ ውስተ ሐመር ምስለ ዘብዴዎስ አቡሆሙ እንዘ ይሠርዑ ወያስተሣንዩ እምሣግሪሆሙ ወጸውዖሙ። ወበጊዜሃ ፳፪ ኀደጉ ሐመሮሙ ወዘብዴዎስሃ አባሆሙ ወተለውዎ።
			በእንተ ቀዳማውያት
			መንከራቲሁ ለእግዚእ ኢየሱስ
ወአንሶሰወ እግዚእ ኢየሱስ ውስተ ፳፫ ኵሉ ገሊላ እንዘ ይሜህር በምኵራባቲሆሙ ወይሰብክ ወንጌለ መንግሥት ወይፌውስ ኵሎ ደዌ ወኵሎ ሕማመ ዘውስተ ሕዝብ። ወወፅአ ስሙዓተ ነገሩ ውስተ ፳፬ ኵላ ሶርያ ወአምጽኡ ኅቤሁ ኵሎ ድውያነ ወኵሎ ሕሙማነ ዘለለ ዚኣሁ ሕማሞሙ ወጽዑራነ ወእለሂ ቦሙ አጋንንት ወወርኃውያነ ወእለሂ ነገርጋር ወመፃጕዓነ ወአሕየዎሙ ለኵሎሙ። ወተለውዎ ፳፭ ብዙኃን አሕዛብ እምገሊላ ወእምዐሥሩ አህጉር ወእምኢየሩሳሌም ወእምይሁዳ ወእማዕዶተ ዮርዳኖስ።
			ምዕራፍ ፭
			በእንተ ብፁዓን
፩ ወርእዮ ብዙኃን አሕዛበ ዐርገ ውስተ ደብር ወነበረ ወቀርቡ ኅቤሁ ፪ አርዳኢሁ። ወከሠተ አፉሁ ወመ ፫ ሀሮሙ እንዘ ይብል። ብፁዓን ነዳያን በመንፈስ እስመ ሎሙ ይእቲ ፬ መንግሥተ ሰማያት። ብፁዓን እለ ይላሕዉ ይእዜ እስመ እሙንቱ ፭ ይትፌሥሑ። ብፁዓን የዋሃን እስመ እሙንቱ ይወርስዋ ለም ፮ ድር። ብፁዓን እለ ይርኅቡ ወይጸምኡ በእንተ ጽድቅ፤ እስመ እሙ ፯ ንቱ ይጸግቡ። ብፁዓን መሓርያን እስመ ሎሙኒ ይምሕርዎሙ። ፰ ብፁዓን ንጹሓን ልብ እስመ እሙንቱ ይሬእይዎ ለእግዚአብሔር። ፱ ብፁዓን ገባርያነ ሰላም እስመ እሙንቱ ውሉደ እግዚአብሔር ይሰ ፲ መዩ። ብፁዓን እለ ይሰደዩ በእንተ ጽድቅ እስመ ሎሙ ይእቲ ፲፩ መንግሥተ ሰማያት። ብፁዓን አንትሙ ሶበ ይሰድዱክሙ ወይዘነጕጉክሙ ወይነቡ ኵሎ እኩየ ላዕሌክሙ እንዘ ይሔስዉ በእንቲኣየ። ተፈሥሑ ወተሐሠዩ እስመ ብዙኅ ፲፪ ዕሴትክሙ በሰማያት እስመ ከመዝ ሰደድዎሙ ለነቢያት ውእቱ ጼው ፲፫ ለምድር ወእመሰ ጼው ለስሐ በምንትኑ እንከ ይቄስምዎ አልቦኬ እንከ ዘይበቍዕ ዘእንበለ ዘይገድፍዎ ኣፍኣ ወይከይድዎ ሰብእ በእገሪሆሙ። አንትሙ ውእቱ ብርሃኑ ፲፬ ለዓለም ኢትክል ተከብቶ ሀገር እንተ ተሐንጸት መልዕልተ ደብር። ወኢያኅትው ማኅቶተ ከመ ያንብ ፲፭ ርዋ ታሕጠ ከፈር አላ ያነብርዋ ዲበ ተቅዋማ ወታበርህ ለኵሎሙ እለ ውስተ ቤት። ከማሁኬ ይብ ፲፮ ራህ ብርሃንክሙ በቅድመ ሰብእ ከመ ይርአዩ ምግባሪክሙ ሠናየ ወይሰብሕዎ ለአቡክሙ ዘበሰማያት።
			ዘከመ ኢትስዕሩ
			ኦሪት ወነቢያት
ኢይምሰልክሙ ዘመጻእኩ እስ ፲፯ ዐሮሙ ለኦሪት ወለነቢያት ኢመጻእኩ እስዐሮሙ ዘእንበለ ዳእሙ ፲፰ ከመ እፈጽሞሙ። አማን እብለክሙ እስከ አመ የኀልፍ ሰማይ ወምድር የውጣ እንተ አሐቲ ኅርመታ ወአሐቲ ቅርፀታ ኢተኀልፍ እምኦሪት ወእምነቢያት ፲፱ እስከ ሶበ ኵሉ ይከውን። ዘኬ ፈትሐ አሐተ እምእላ ትእዛዛት እንተ ተሐጹጸ ወይሜህር በመንግሥተ ሰማያት ወዘሰ ይሜህር ወይገብር ውእቱ ዐቢየ ይከውን በመን ፳ ግሥተ ሰማያት። ናሁ እብለክሙ ከመ ለእመ ኢፈድፈደ ጽድቅክሙ ፈድፋደ እምጸሐፍት ወእምፈሪሳውያን ኢትበውኡ ውስተ መንግሥተ ሰማያት።
		በእንተ ስድስቱ ቃላት
፳፩ ሰማዕክሙ ዘተብህለ ለቀደምትክሙ ኢትቅትል ነፍሰ ወዘሰ ቀተለ ፳፪ ረስሐ ውእቱ ለኵነኔ። ወአንሰ እብለክሙ ኵሉ ዘያምዕዕ እኅዋሁ በከንቱ ረስሐ ውእቱ ለኵነኔ ወዘሂ ይቤሎ ለእኁሁ ኅሡር ዘፀርቅ ረስሐ ወይትኴነን በዐውድ ወዘሰ ይቤሎ አብድ ረጽሐ ውእቱ ወይት ፳፫ ኴነን በእሳተ ገሃነም። ወእምከመኬ ታበውእ መባአከ ውስተ ምሥዋዕ ወበህየ ተዘከርከ ከመ ቦ እኁከ ዘተሓየሰከ። ኅድግ ህየ መባአከ ፳፬ ቅድመ ምሥዋዕ ወሑር ቅድመ ተኳነን ምስለ እኁከ ወእምዝ ገቢአከ። ኩን ጠቢበ ፳፭ ለዕድውከ ፍጡነ እንዘ ሀሎከ ምስሌሁ ውስተ ፍኖት ከመ ኢይመጡከ ዕድውከ ለመኰንን ወመኰንን ይሜጥወከ ለወዓሊሁ ወወዓሊሁኒ ይሞቅሐከ። አማን እብ ፳፮ ለከ ከመ ኢትወፅእ እምህየ እስከ ሶበ ትሴልጥ ደኃሪተ ገመሰ ዘላዕሌከ። ሰማዕክሙ ዘተህብለ ለቀ ፳፯ ደምትክሙ ኢትዘሙ። ወአንሰ ፳፰ እብለክሙ ኵሉ ዘርእያ ለብእሲት ወፈተዋ ወድአ ዘመወ ባቲ በልቡ። እመኒ ዐይንከ እንተ የማን ፳፱ ታስሕተከ ምልሓ ወግድፋ እምላዕሌከ እስመ ይኄይሰከ ነቋረከ ትባእ ውስተ መንግሥተ ሰማያት እምትባእ ምስለ ክልኤሆን አዕይንቲከ ውስተ እሳተ ገሃነም። ወእመኒ እዴከ እንተ የማን ታስ ፴ ሕተከ ምትራ ወግድፋ እምላዕሌከ እስመ ይሄይሰከ ይትኀጐል አሐዱ እምነ አባልከ እምኵሉ ሥጋከ ይወተደይ ውስተ እሳተ ገሃነም ወእመኒ እግርከ ዘየማን ታስሕተከ ምርትራ ወግድፋ እምላዕሌከ እስመ ይኄይሰከ ሐንካሰከ ትባእ ውስተ መንግሥተ ሰማያት እምትባእ ምስለ ክልኤሆን እገሪከ ፴፩ ውስተ እሳተ ገሃነም። ሰማዕክሙ ዘተብህለ ለቀደምትክሙ ኵሉ ዘይድኅር ብእሲቶ ይጽሐፍ ላቲ መጽሐፈ ኅድጋቲሃ ወየሀባ ወይድኀራ። ፴፪ ወአንሰ እብለክሙ ኵሉ ዘይድኅር ብእሲቶ ዘእንበለ ትዘሙ በላዕሌሁ ለሊሁ ረሰያ ዘማ ወዘሂ ኅድገተ ፴፫ አውሰበ ዘመወ። ወካዕበ ሰማዕክሙ ዘከመ ተብህለ ለቀደምትክሙ ኢትምሐሉ በሐሰት ወባሕቱ አግብኡ መሐላክሙ ለእግ ፴፬ ዚአብሔር። ወአንሰ እብለክሙ ኢትምሐሉ ግሙራ ኢ በሰማይ እስመ መንበሩ ለእግዚአብሔር ፴፭ ውእቱ። ወኢ በምድር እስመ መከየደ እገሪሁ ይእቲ ወኢ በየሩሳሌም እስመ ሀገሩ ይእቲ ለንጉሥ ፴፮ ዓቢይ። ወኢ በርእስክሙ ኢትምሐሉ ወኢ በሥዕርተ ርእስክሙ እስመ ኢትክሉ አሐተ እምሥዕርተ ርእስክሙ ኢ አጻዕድዎ ወኢ ፴፯ አጽልሞ። ባሕቱ ይኩን ነገርክሙ እመሂ እወ እወ ወእመሂ አልቦ አልቦ ወፈድፋደሰ እምእሉ እም ፴፰ እኩይ ውእቱ። ሰማዕክሙ ዘተብህለ ለቀደምትክሙ ዐይን ቤዛ ዐይን ወስን ቤዛ ስን። ወአንሰኬ ፴፱ እብለክሙም ትትቃወምዎ ለእኩይ በእኩይ ወለዘሂ ጸፍዐከ መልታሕቴከ እንተ የማን ሚጥ ሎቱ ካልእታሂ። ወለዘሂ ይፈቅድ ይትዐገ ፵ ልከ መልበሰከ ኅድግ ሎቱ ክዳነከሂ። ወለዘሂ ዐበጠከ አሐደ ምዕ ፵፩ ራፈ ሑር ምስሌሁ ክልኤተ ምዕራፈ። ወለኵሉ ዘሰአለከ ሀቦ ወለ ፵፪ ዘሂ ይፈቅድ እምኔከ ይትለቃሕ ኢትክልኦ። ሰማዕክሙ ዘተብህለ ፵፫ «አፍቅር ቢጸከ ወጽላእ ጸላኢከ።፡» ወአንሰ እብለክሙ አፍቅሩ ጸላእ ፵፬ ተክሙ ወባርክዎሙ ለእለ ይረግሙክሙ ወሠናየ ግበሩ ለእለ ይጸልኡክሙ ወሠናየ ግበሩ ለእለ ይጸልኡክሙ ወጸልዩ በእንተ እለ ይትዔሉክሙ ወይሰዱክሙ። ከመ ትኩኑ ውሉዶ ለአቡክሙ ፵፭ ዘበሰማያት እስመ ውእቱ ያሠርቅ ፀሓየ ላዕለ ኄራን ወእኩያን ወያዘንም ዝናመ ላዕለ ወእኩያን ወያዘንም ዝናመ ላዕለ ጻድቃን ወኃጥኣን። ወእመሰ ታፈቅሩ ዘያ ፵፮ ፈቅረክሙ ምንትኑ ትሴትክሙ አኮሁ መጸብሓንሂ ከማሁሰ ይገብሩ። ወእመ ተአማኅክሙ አኀ ፵፯ ዊክሙ ምንት እንከ ፍድፋዴ ዘገበርክሙ አኮኑ አሕዛብኒ ከማ ፵፰ ሁሰ ይገብሩ። አንትሙሰ ኩኑ ፍጹማነ ከመ አቡክሙ ሰማያዊ ፍጹም ውእቱ።
			ምዕራፍ ፮ 
			በእንተ ምጽዋት
፩ ወባሕቱ ዑቁ ምጽዋተክሙ ኢትግበሩ ለዐይነ ሰብእ ከመ ታስተርእዩ ሎሙ ወእመ አኮሰ ዐስብ አልብክሙ ወኅበ አቡክሙ ዘበ ፪ ሰማያት። ወሶበሂ ትገብሩ ምጽዋተክሙ ኢትንፍሑ ቀርነ ቅድሜክሙ በከመ ይገብሩ መደልዋን በመኳርብት ወበአስኳት ወበፍናው ከመ ይትአኰቱ እምኅበ ሰብእ አማን እብለክሙ ኀጕሉ ፫ ዕሴቶሙ። ወአንተሰ ሶበ ትገብር ምጽዋተከ ኢታእምር ፀጋምከ ዘት ፬ ገብር የማንከ። ከመ በኅቡእ ይኩን ምጽዋትከ ወአቡከ ዘይሬእየከ በኅቡእ የዐስየከ ክሡተ።
			በእንተ ጸሎት
፭ ወሶበሂ ትጼልዩ ኢትኩኑ ከመ መደልዋን እስመ እሙንቱ ያፈቅሩ ቀዊመ ወጸልዮ በመኳርብት ወውስተ መዓዝነ መራሕብት ከመ ያስተርእዩ ለሰብእ አማን እብለ ፮ ክሙ ኀጕሉ ዕሴቶሙ። ወአንተሰ ሶበ ትጼሊ ባእ ቤተከ ወዕፁ ኆኅተከ ወጸሊ ለአቡከ ሰማያዊ በኅቡእ ወአቡከ ዘይሬእየከ በኅቡእ የዐስየከ ክሡተ። ወእንዘ ትጼ ፯ ልዩ ኢትዘንግዑ ከመ አሕዛብ እስመ ይመስሎሙ በአብዝኆ ንባቦሙ ዘይሰምዖሙ። ኢትትመሰ ፰ ልዎሙኬ እስመ የአምር አቡክሙ ሰማያዊ ዘትፈቅዱ ዘእንበለ ትስአልዎ። አንትሙሰ ሶበ ትጼ ፱ ይትቀደስ በሉ አቡነ ዘበሰማያት ይትቀደስ ስምከ። ትምጻእ መን ፲ ግሥትከ ወይኩን ፈቃድከ በከመ በሰማይ ከማሁ በምድር። ሲሳየነ ፲፩ ዘለለ ዕለትነ ሀበነ ዮም። ኅድግ ፲፪ ለነ አበሳነ ወጌጋየነ ከመ ንሕነኒ ንኅድግ ዘለአበሰ ለነ። ኢታብአነ ፲፫ እግዚኦ ውስተ መንሱት አላ አድኅነነ ወባልሐነ እምኵሉ እኩይ እስመ ዚኣከ ይእቲ መንግሥት ኀይል ወስብሐተ ለዓለመ ዓለም አሜን ። እስመ ለእመ ኅደግሙ ፲፬ ለሰብእ አበሳሆሙ የኀድግ ለክሙኒ አቡክሙ ሰማያዊ አበሳክሙ። ወእመሰ ኢኀድግሙ ለሰብእ አበ ፲፭ ሳሆሙ አበክሙኒ ሰማያዊ ኢየኀድግ አበሳክሙ።
			በእንተ ጾም
ወሶበሂ ትጸውሙ ኢትኩኑ ከመ ፲፮ መደልዋን እስመ እሙንቱ ይትመጸለዉ ወይቈጽሩ ገጾሙ ወያማስኑ ከመ ያእምር ሰብእ ከመ ጾሙ አማን እብለክሙ ነሥኡ ፲፯ ዕሴቶሙ። ወአንትሙሰ ሶበ ትጸውሙ ቅብዑ ርእሰክሙ ወኀጽቡ ፲፰ ገጸክሙ። ከመ ኢያእምር ሰብእ ከመ ጾምክሙ ዘእንበለ አቡክሙ ዘበሰማያት ዘበኅቡእ ወአቡክሙ ዘይሬእየክሙ በኅቡእ የዐስየክሙ ክሡተ።
			በእንተ መዝገብ ዘማያዊት
፲፱ ኢትዝግቡ ለክሙ መዝገበ ዘበምድር ኅበ ይበሊ ወይማስን ወኅበ ፃፄ ወቍንቍኔ ያማስኖ ወኅበ ሰረ ፳ ቅት ይከርዩ ወይሰርቅዎ። ዝግቡ ለክሙ መዝገበ ዘበሰማያት ኅበ ኢይበሊ ወኢይማስን ወኅበ ኢያማስኖ ፃፄ ወቍንቍኔ ወኅበ ሰረቅት ኢይከርዩ ወኢይሰርቅዎ። ፳፩ እስመ ኅበ ሀሎ መዝገብክሙ ህየ ፳፪ ይሄሉ ልብክሙኒ። ማኅቶቱ ለሥጋከ ዐይንከ ውእቱ እምከመ ዐይንከ ብሩህ ወስፉሕ ውእቱ ኵሉ ፳፫ ሥጋከ ብሩሀ ይከውን። ወእመሰ ዐይንከ ሐማሚ ኵሉ ሥጋከ ጽልመተ ይከውን ወሶበ ብርሃን ዘላዕሌከ ጽልመት ውእቱ ጽልመትከ ፳፬ እፎ ብርሃነ ይከውነከ። ኢይክል አሐዱ ገብር ተቀንዮ ለክልኤ አጋዕዝት ወእመ አኮሰ አሐደ ይጻልእ ወካልኦ ያፈቅር ወእመአኮ ለአሐዱ ይትኤዘዝ ወለካልኡ ኢይትኤዘዝ ኢትክሉኬ ተቀንዮ ለእግዚአብሔር ወለንዋይ። ወበእንተዝ እብለክሙ ፳፭ ኢትተክዙ ለነፍስክሙ ዘትበልዑ ወዘትሰትዩ ወኢ ለሥጋክሙ ዘትለብሱ አኮሁ ነፍስ ተዐፅብ እምሲሲት ወሥጋ የዐፅብ እምዐራዝ። ነጽሩ አዕዋፈ ሰማይ እለ ኢይዘርዑ ወኢየአርሩ ወኢያስተጋብኡ ውስተ አብያተ ወአቡክሙ ሰማያዊ ይሴስዮሙ አኮኑ አንትሙ ፈድፋደ ትኄይስዎሙ። መኑ እምኔክሙ በተ ፳፯ ክዞ ዘይክል ወስኮ አሐደ እመተ በዲበ ቆሙ ወበእንተ አራዝኒ ምንተኑ ትኄልዩ። ርእዩ ጽጌያተ ገዳም ፳፰ ዘከመ ይልህቁ እንዘ ኢይጻምዉ ወኢይፈትሉ። እብለክሙ ከመ ፳፱ ሰሎሞን ጥቀ በኵሉ ክብሩ ኢለብሰ ከመ አሐዱ እምእሉ። ወናሁ ፴ ሣዕረ ገዳም ዘዮም ሀሎ ወጌሠመ ውስተ እቶነ እሳት ይትወደይ ወእግዚአብሔር ዘከመዝ ያለብሶ እፎ እንከ ፈድፋደ ኪያክሙ ኦ ሕጹጻነ ሃይማኖት። ኢትተክዙኬ እንከ ፴፩ እንዘ ትብሉ ምንተ ንበልዕ ወምንተ ንሰቲ ወምንተ ንትከደን። እስመ ፴፪ ዘንተሰ ኵሎ አሕዛበ ዓለም ዘአፍኣ የኀሥሥዎ ወለክሙሰ የአምር አቡክሙ ሰማያዊ ዘከመ ትፈቅዱ ፴፫ ዘንተ ኵሎ። አንትሙሰ ኅሡ መቅድመ መንግሥቶ ወጽድቆ ወዝንቱሰ ፴፬ ኵሉ ይትዌሰከክሙ። ኢትትተክዙኬ ወኢተበሉ ለጌሠም እስመ ጌሠምሰ ትኄሊ ለርእሳ የአክላ ለዕለት እከያ ወስራሓ።
			ምዕራፍ ፯
			ዘከመ ኢይደሉ
			ኰንኖ ካልኣን
፩ ኢትኰንኑ ከመ ኢትትኰነኑ። ፪ እስመ በኵነኔ ዘኰነንክሙ ትትኴነኑ አንትሙ ወበመስፈርት ዘሰፈ ፫ ርክሙ ይሰፍሩ ለክሙ። ለምንት ትሬኢ ሐሠረ ዘውስተ ዐይነ እኁከ ወኢትሬኢ ሠርዌ ዘውስተ ዐይንከ ፬ ኢታቤይንኑ። ወእፎ ትብሎ ለእኁከ ኅድገኒ አውፅእ ሐሠረ እምውስተ ዐይንከ ወናሁ ሠርዌ ውስተ ዐይን ፬ ንከ። ኦ መደልው አውፅእ ቅድመ ሠርዌ እምውስተ ዐይንከ ወእምዝ ትሬኢ ለአውፅኦ ሐሠር ዘውስተ ፮ ዐይነ እኁከ። ኢተሀቡ ቅድሳተ ለከለባት ወኢትደዩ ባሕርየክሙ ቅድመ አሕርው ከመ ኢይኪድዎ በእገሪሆሙ ወተመዪጦሙ ይነፅኁክሙ። ሰአሉ ወይትወሀበክሙ ፯ ኅሡ ወትረክቡ ጐድጕዱ ወይትረኅወክሙ። እስመ ኵሉ ዘሰአለ ይነ ፰ ሥእ ወዘሂ ኅሠሠ ይረክብ ወለዘሂ ጐድጐደ ይትረኀዎ። መኑ ውእቱ ፱ እምኔክሙ ብእሲ ዘይስእሎ ወልዱ ኅብስተ ወእብነ ይሁቦ። ወእመሂ ፲ ዓሣ ሰአሎ አርዌ ምድርኑ ይሁቦ። ወሶበ እንከ እንዘ እኩያን አንትሙ ፲፩ ተአምሩ ሠናየ ሀብተ ውሂበ ለውሉድክሙ እፎ ፈድፋደ አቡክሙ ዘበሰማያት ይሁብ ሠናየ ለእለ ይስእልዎ። ኵሎኬ ዘትፈቅዱ ይግ ፲፪ በሩ ለክሙ ሰብእ ከማሁ ግበሩ ሎሙ አንትሙኒ እስመ ከማሁ ውእቱ ኦሪትኒ ወነቢያትኒ። ባኡ ፲፫ እንተ ጸባብ አንቀጽ እስመ ረሓብ አንቀጽ ወስፍሕት ፍኖት እንተ ትወስድ ውስተ ኅጕል ወብዙኃን እሙንቱ እለ ይበውኡ ውስቴታ። ጥቀ ጸባብ አንቀጽ ወጽዕ ፲፬ ቅት ፍኖት እንተ ትወስድ ውስተ ሕይወት ወውኁዳን እሙንቱ እለ ይበውእዋ። ተዐቀቡኬ እምሐሳው ፲፭ ያን ነቢያት እለ ይመጽኡ ኅቤክሙ በአልባሰ አባግዕ ወእንተ ውስጦሙሰ ተኵላተ መሠጥ እሙንቱ። ወእምፍሬሆሙ ተአምርዎሙ ይቀ ፲፮ ሥሙሁ እምአሥዋክ አስካለ ወእ ፲፯ ምአሜከላ በለሰ። ከማሁኬ ኵሉ ዕፅ ሠናይ ፍሬ ሠናይ ይፈሪ ወእኩይሰ ዕፅ ፍሬ እኩየ ይፈሪ። ፲፰ ኢይክል ዕፅ ሠናይ ፍሬ እኩየ ፈርየ ወኢዕፅ እኩይ ፍሬ ሠናየ ፲፱ ፈርየ። ኵሉ ዕፅ ዘኢይፈሪ ፍሬ ሠናየ ይገዝምዎ ወውስተ እሳት ፳ ይወድይዎ። ወእምፍሬሆሙ እንከ ፳፩ ተአምርዎሙ። አኮ ኵሉ ዘይብለኒ እግዚኦ እግዚኦ ዘይበውእ ውስተ መንግሥተ ሰማያት ዘእንበለ ዘይገብር ፈቃዶ ለአቡየ ዘበ ፳፪ ሰማያት። ወብዙኃን ይብሉኒ በይእቲ ዕለት እግዚኦ እግዚኦ አኮኑ በስምከ ተነበይነ ወበስምከ አጋንንተ አውፃእነ ወበስምከ ኅይላተ ፳፫ ብዙኅ ገበርነ። ወይእተ ጊዜ እብሎሙ ግሙራ ኢየአምረክሙ ረኀቁ እምኔየ ኵልክሙ እለ ትገብሩ ፳፬ ዐመፃ። ኵሉኬ ዘይሰምዕ ዘንተ ቃልየ ወይገብሮ ይመስል ብእሴ ጠቢበ ዘሐነጸ ቤቶ ዲበ ኰኵሕ። ፳፭ ዘንሙ ዝናማት ወውኅዙ ወኀይዝት ወነፍሑ ነፍሳት ወገፍዕዎ ለውእቱ ቤት ወኢወድቀ እስመ ፳፮ ዲበ ኰኵሕ ተሣረረ። ወኵሉ ዘይስምዕ ዘንተ ቃልየው ኢይገብሮ ይመስል ብእሴ አብደ ዘሐነጸ ቤቶ ፳፯ ዲበ ኆፃ። ዘንምሙ ዝናማት ወውኅዙ ወኀይዝት ወነፍሑ ነፍሳት ወገፍዕዎ ለውእቱ ቤት ወወድቀ ወኮነ ድቀቱ ዐቢየ። ወሶበ ፈጸመ ፳፰ እግዚእ ኢየሱስ ዘንተ ነገረ ተደሙ አሕዛብ ወአንከሩ ምህሮቶ። እስመ ፳፱ ከመ መኰንን ይሜህሮሙ ወአኮ ከመ ጸሐፍቶሙ።
			ምዕራፍ ፰
			ዘከመ አንጽሖ እግዚእ
			ኢየሱስ ለዘለምጽ
ወእንዘ ይወርድ እምደብር ተለ ፩ ውዎ ሰብእ ብዙኃን። ወናሁ መጽአ ፪ አሐዱ ብእሲ ዘለምጽ ወቀርበ ኅቤሁ ወሰገደ ሎቱ እንዘ ይብል እግዚኦ እመሰ ፈቀድከ ትክል አንጽሖትየ። ወሰፍሐ እዴሁ ወገሠሦ ፫ ወይቤሎ እፈቅድ ንጻሕ ወነጽሐ እምለምጹ በጊዜሃ። ወይቤሎ እግ ፬ ዚእ ኢየሱስ ዑቅ ኢትንግር ወኢለመኒሂ ወባሕቱ ሑር ወአፍትን ርእሰከ ለካህን ወአብእ መባአከ በእንተ ዘነጻሕከ በከመ አዘዘ ሙሴ ከመ ይኩን ስምዐ ላዕሌሆሙ።
			ዘከመ ፈወሶ እግዚእ
			ኢየሱስ ለወልደ መስፍን
ወበዊኦ ቅፍርናሆም መጽአ ኅቤሁ ፭ መስፍነ ምእት። ወይቤሎ እግ ፮ ዚኦ ብቍዐኒ ድዉይ ወልድየ ወይሰክብ ውስተ ቤት ወመፃጕዕ ፯ ወጥቀ ጽዑር። ወይቤሎ እግዚእ ኢየሱስ ነየ እመጽእ አነ ወእፌ ፰ ውሶ። ወአውሥአ ሐቤ ምእት ወይቤ እግዚኦ ኢይደልወኒ ከመ አንተ ትባእ ታሕተ ጠፈረ ቤትየ ዳእሙ አዝዝ በቃልከ ወየሐዩ ወል ፱ ድየ። እስመ አነሂ ብእሲ መኰንን አነ ወብየ ሐራ ዘእኴንን ወእብሎ ለዝ ሑር ወየሐውር ወለካልኡኒ ነዓ ወይመጽእ ወለገብርየኒ ግበር ፲ ከመዝ ወይገብር። ወሰሚዖ እግዚእ ኢየሱስ አንከረ ወተመዪጠ ይቤሎሙ ለእለ ይተልዉዎ አማን እብለክሙ ኢረከብኩ ከመዝ ዘየአምን በውስተ ኵሉ እስራኤል። ፲፩ ወባሕቱ እበለክሙ ብዙኃን ይመጽኡ እምሥራቅ ወእምዕራብ ወይረፍቁ ውስተ ሕፅነ አብርሃም ይስሐቅ ወያዕቆብ በመንግሥተ ሰማ ፲፪ ያት። ወለውሉደ መንግሥትሰ ያወፅእዎሙ ውስተ ጸናፌ ጽልመት ኅበ ሀሎ ብካይ ወሐቅየ ስነን። ፲፫ ወይቤሎ እግዚእ ኢየሱስ ለውእቱ ሐቤ ምእት ሑርኬ ወበከመ ተአመንከ ይኩንከ ወሐይወ ወልዱ በይእቲ ሰዓት ወገቢኦ መስፍን ውስተ ቤቱ ረከቦ ለቍልዔሁ ሐዪዎ። 
			በእንተ ሐማተ ጴጥሮስ
ወበዊኦ እግዚእ ኢየሱስ ቤቶ ፲፬ ለጴጥሮስ ረከባ ለሐማተ ጴጥሮስ እንዘ ትሰክብ ወትፈፅን። ወገሠሣ ፲፭ ወአኅዛ እዴሃ ወኀደጋ ፈፀንታ ወተንሥአት ወተልእከቶሙ።
			በእንተ እለ ሐይዉ
			እምብዙኅ ደዌ
ወምሴተ ከዊኖ አምጽኡ ኅቤሁ ፲፮ ብዙኃነ እለ አጋንንት ወአውፅኦሙ ለመናፍስት በቃሉ ወፈወሰ ኵሎ ድዉያነ። ከመ ይትፈጸም ቃለ ፲፯ ኢሳይያስ ነቢይ ዘይቤ «ውእቱ ነሥአ ደዌነ ወጾረ ሕማመነ።» ወሶበ ርእየ እግዚእ ኢየሱስ ብዙ ፲፰ ኃነ ሰብአ ዘተለውዎ አዘዘ ከመ ይሑሩ ማዕዶተ ባሕር።
			በእንተ እለ ተስእልዎ
			ከመ ይትልውዎ
ወመጽአ ኅቤሁ አሐዱ ጸሐፋኢ ፲፱ ወይቤሎ ሊቅ እትሉከኑ ኅበ ሖርከ። ወይቤሎ እግዚእ ኢየሱስ ለቈና ፳ ጽልኒ ግበብ ቦሙ ወለአዕዋፈ ሰማይኒ ምጽላል ቦሙ ወለወልደ ዕጓለ እመሕያው አልቦቱ ኅበ ያሰምክ ርእሶ። ወይቤሎ ካልእ ፳፩ እምአርዳኢሁ እግዚኦ አብሐኒ ቅድመ እሑር ወእቅብሮ ለአቡየ። ፳፪ ወይቤሎ እግዚእ ኢየሱስ አንተሰ ትልወኒ ወኅድጎሙ ለምዉታን ይቅብሩ ምዉታኒሆሙ።
			ዘከመ ገሠጸ ባሕረ
፳፫ ወዐሪጎ ውስተ ሐመር ተለውዎ ፳፬ አርዳኢሁ። ወናሁ ዐቢይ ድልቅልቅ ኮነ ውስተ ባሕር እስከ ሶበ ይደፍኖ ለሐመር ማዕበለ ባሕር ወውእ ፳፭ ቱሰ ይነውም። ወቀርቡ አርዳኢሁ ፳፮ ኅነነ ከመ ኢንሙት። ወይቤሎሙ ምንት ያፍርሀክሙ አንትሙ ሕጹጻነ ሃይማኖት ወተንሢኦ ገሠጾሙ ለነፋሳትኒ ወለማዕበለ ባሕርው እኮነ ፳፯ ዐቢይ ዛኅን። ወአንከሩ ሰብእ ወይቤሉ መኑ እንጋ ውእቱ ዝንቱ ዘይትኤዘዙ ሎቱ ባሕርኒ ወነፋሳትኒ።
			በእንተ እለ አጋንንት
፳፰ ወበጺሖ ማዕዶተ ብሔረ ጌርጌሴኖን ተቀበልዎ ክልኤቱ እለ አጋንንት ወፂኦሙ እመቃብራት ወእኩያን ጥቀ እሙንቱ ወኢያበውሑ መኑሂ ይኅልፍ እንተ ይእቲ ፍኖት። ፳፱ ወሶበ ርእይዎ ጸርሑ እንዘ ይብሉ ምንት ብነ ምስሌከ ኢየሱስ ወልደ እግዚአብሔር ሕያው መጻእከኑ ዝየሂ ትስድደነ ወትሣቅየነ ዘእንበለ ይብጻሕ ጊዜሁ። ወቦ ህየ መራዕየ አሕርው ብዙኅ ይትረዐዩ ርኁቀ እምኔሆሙ። ወአስተብቍዕዎ እሙ ፴፩ ንቱ አጋንንት ወይቤልዎ እመሰ ታወፅአነ ፈንወነ ከመ ንባእ ዲበ መራዕየ አሕርው። ወይቤሎሙ ፴፪ ሑር ወወፂኦሙ ሑሩ ወቦኡ ውስተ አሕርው ወአብዱ ኵሉ መራዕየ አሕርው ወሮጹ ወጸድፉ ውስተ ባሕር ወሞቱ ውስተ ማይ። ወጐዩ ፴፫ ኖሎት ወአተዉ ሀገረ ወዜነዉ ለሰብእ ኵሎ ዘኮነ ወበእንተ እለ አጋንንትሂ። ወናሁ ወፅኡ እለ ፴፬ ውስተ ሀገር ይትቀበልዎ ለእግዚእ ኢየሱስ ወሶበ ርእይዎ አስተብቍዕዎ ይኅልፍ እምደወሎሙ።
			ምዕራፍ ፱
			በእንተ መፃጕዕ
ወዐሪጎ ውስተ ሐመር ዐደወ ፩ ወበጽሐ ሀገሮ። ወአምጽኡ ኅቤሁ ፪ ድዉየ መፃጕዐ እንዘ ይጸውርዎ በዐራት ወርእዮ እግዚእ ኢየሱስ ሃይማኖቶሙ ይቤሎ ለውእቱ መፃጕዕ ተአመን ወልድየ ተኀድገ ለከ ኀጢአትከ። ወሰሚዖሙ ጸሐፍት ፫ ወፈሪሳውያን ይቤሉ በበይናቲሆሙ ፬ ዝንቱሰ ይፀርፍ። ወአእሚሮ እግዚእ ኢየሱስ ኅሊናሆሙ ይቤሎሙ ለምንት ትኄልዩ እኩየ በአልባ ፭ ቢክሙ። ምንት ይቀልል እምብሂለ ተኀድገ ለከ ኅጢአትከ ወእምብሂለ ተንሥእ ወንሣእ ዐራተከ ፮ ወሑር ቤተከ። ከመ ታእምሩ ከመ ብዉሕ ሎቱ ለወልደ ዕጓለ እመ ሕያው ይኅድግ ኀጢአተ በዲበ ምድር ወእምዝ ይቤሎ ለውእቱ መፃጕዕ ተንሥእ ወንሣእ ዐራተከ ፯ ወእቱ ቤተከ። ወተንሢኦ ነሥአ ፰ ዐራቶ ወሖረ ቤቶ። ወርእዮሙ ሕዝብ አንከሩ ወአእኰትዎ ለእግዚአብሔር ዘወሀበ ዘከመዝ ሥልጣነ ለሰብእ።
			ዘከመ ተጸውዐ ማቴዎስ
፱ ወኀሊፎ እግዚእ ኢየሱስ እምህየ ረከበ ብእሴ ዘስሙ ማቴዎስ እንዘ ይነብር ውስተ ምጽባሕ ወይቤሎ ትልወኒ ወተንሢኦ ተለዎ። ፲ ወእንዘ ይረፍቅ ውስተ ቤት ናሁ መጽኡ ብዙኃን መጸብሓን ወኃጥኣን ወረፈቁ ምስለ እግዚእ ኢየ ፲፩ ሱስ ወአርዳኢሁ። ወርእዮሙ ፈሪሳውያን ይቤልዎሙ ለአርዳኢሁ ለምንት ይበልዕ ሊቅክሙ ምስለ ፲፪ መጸብሓን ወኃጥኣን። ወሰሚዖ እግዚእ ኢየሱስ ይቤሎሙ ሕሙማን ይፈቅድዎ ለዐቃቤ ሥራይ ወአኮ ጥዑያን። ሑሩ ወአእምሩ ፲፫ ምንት ውእቱ ዘይቤ «ምጽዋተ አበድር እመሥዋዕት» እስመ ኢመጻእኩ እጸውዕ ጻድቃነ አላ ኃጥኣነ ለንስሓ።
			በእንተ ጾም
ወእምዝ መጽኡ ኅቤሁ አርዳ ፲፬ ኢሁ ለዮሐንስ ወይቤልዎ ንሕነ ወፈሪሳውያን ንጸውም ብዙኅ ወአርዳኢከሰ በእፎ ኢይጸውሙ። ወይቤሎሙ እግዚእ ኢየሱስ ኢይ ፲፭ ክሉ ደቂቁ ለመርዓዊ ጸዊመ ወላሕዎ አምጣነ ሀሎ መርዓዊ ምስሌሆሙ ወባሕቱ ይመጽእ መዋልዕ አመ ይነሥእዎ ለመርዓዊ እምኔሆሙ አሜሃ ይጸውሙ። ወአልቦ ዘይጠቅብ ግምደ ድር ፲፮ ግሐ ልብስ ውስተ ስጠተ ልብሰ ብሉይ እስመ ይትማላእ ሕያዎ ለልብስ፥ ወያዐብዮ ለስጠቱ። ወኢይወድዩ ወይነ ሐዲስ ውስተ ፲፯ ዝቅ ብሉይ ወእመአኮሰ ዝቁሂ ይነቅዕ ወወይኑሂ ይትከዐዉ ወዝቁሂ ወወይኑሂ ይትከዐው ወዝቁሂ ይትኀጐል ወባሕቱ ለወይንሰ ሐዲስ ውስተ ዝቅ ሐዲስ ይወድይዎ ወይትዓቀቡ ክልኤሆሙ በበይናቲሆሙ።
		በእንተ ወለተ መጋቤ ምኵራብ
፲፰ ወእንዘ ዘንተ ይነግሮሙ ናሁ መጽአ አሐዱ መኰንን ወሰገደ ሎቱ እንዘ ይብል ወለትየ ይእዜ ሞተት ወባሕቱ ነዓ አንብር እዴከ ፲፱ ላዕሌሃ ወተሐዩ። ወተንሥአ እግዚእ ኢየሱስ ወተለዎ ወአርዳኢሁኒ።
		በእንተ እንተ ደም ይውኅዛ
፳ ወናሁ ብእሲት እንተ ደም ይውኅዛ እም ዐሠርቱ ወክልኤቱ ክረምት መጽአት ወቆመት እንተ ድኅሬሁ ፳፩ ወገሠሠት ጽንፈ ልብሱ። እንዘ ትብል በልባ እምከመ ገሠሥኩ ፳፪ ጽንፈ ልብሱ አሐዩ። ወተመይጠ እግዚእ ኢየሱስ ወርእያ ወይቤላ ተአመኒ ወለትየ ሃይማኖትኪ አሕየወተኪ ወሐይወት ይእቲ ብእሲት ፳፫ በይእቲ ሰዓት። ወበዊኦ እግዚእ ኢየሱስ ቤቶ ለውእቱ መኰንን ርእየ መብክያነ ወሰብአ እንዘ ይትሀወኩ ፳፬ ወያስቈቅዉ። ወይቤሎሙ ተገኀሡ እስመ አኮ ዘሞተት ሕፃን አላ ትነ ፳፭ ውም ወሰሐቅዎ። ወእምዘወፅኡ ሰብእ ቦአ ወአኀዛ እዴሃ ወተን ፳፮ ሥአት ሕፃን። ወወፅአ ስሙዓተ ነገሩ ውስተ ኵላ ምድር።
			በእንተ ክልኤቱ ዕዉራን
፳፯ ወኀሊፎ እግዚእ ኢየሱስ እምህየ ተለውዎ ክልኤቱ ዕዉራን እንዘ ይጸርሑ ወይብሉ ተሣሀለነ ወልደ ዳዊት። ወበዊኦ ቤተ መጽኡ ኅቤሁ ፳፰ እሙንቱ ዕውራን ወይቤሎሙ እግዚእ ኢየሱስ ተአምኑሁ ከመ እክል ዘንተ ገቢረ ወይቤልዎ እወ እግዚኦ። ወገሠሦሙ አዕይንቲሆሙ ፳፱ እንዘ ይብል በከመ ሃይማኖትክሙ ይኩንክሙ። ወሶቤሃ ተከሥታ አዕ ፴ ይንቲሆሙ ወገሠጾሙ እግዚእ ኢየሱስ ወይቤሎሙ ዑቁ ኢትንግሩ ወኢ ለመኑሂ። ወወፂኦሙ ነገሩ ፴፩ ለኵሉ በሓውርት።
			በእንተ ዘጋኔን ጽሙም
ወእምዘወፅኡ እሙንቱ አምጽኡ ፴፪ ኅቤሁ ብእሴ ዘጋኔን ጽሙመ ወበሃመ። ወወፂኦ ጋኔኑ ነበበ ውእቱ ፴፫ በሃም ወሰምዐ ውእቱ ጽሙም ወአንከሩ ሰብእ እንዘ ይብሉ ግሙራ ኢያስተርአየ ዘከመ ዝ በውስተ እስራኤል። ወፈሪሳውያንሰ ይቤሉ ፴፬ በመልአኮሙ ለአጋንንት ያወፅኦሙ ለአጋንንት።
			ዘከመ አንሶሰወ ውስተ ገሊላ
ወአንሶሰወ እግዚእ ኢየሱስ ውስተ ፴፭ ኵሉ አህጉር ወበሓውርት እንዘ ይሜህር በምኵራባቲሆሙ ወይሰብክ ወንጌለ መንግሥት ወይፌውስ ኵሎ ድዉያነ ወኵሎ ሕሙማነ ፴፮ ዘውስተ ሕዝብ። ወርእዮ ብዙኃነ ሰብአ አምሐርዎ ወተሣሀሎሙ እስመ ስሩሓን እሙንቱ ወግዱፋን ከመ አባግዕ ዘአልቦ ኖላዊ። ፴፯ ወይቤሎሙ ለአርዳኢሁ ማእረሩሰ ፴፰ ብዙኅ ወገባሩ ኅዳጥ። ሰአልዎ እንከ ለበዓለ ማእረር ከመ ይወስክ ገባረ ለማእረሩ።
			ምዕራፍ ፲
			ዘከመ ተጸውዑ ሐዋርያት
፩ ወጸውዖሙ ለዐሠርቱ ወክልኤቱ አርዳኢሁ ወወሀቦሙ ሥልጣነ ዲበ መናፍስት ርኩሳን ከመ ያውፅእዎሙ ወይፈውሱ ኵሎ ድዉያነ ወሕሙ ፪ ማነ። ወለዐሠርቱ ወክልኤቱ ሐዋርያት ከመዝ አስማቲሆሙ ቀዳሚ ስምዖን ዘተሰምየ ጴጥሮስ ወእንድርያስ አኁሁ። ወያዕቆብ ወልደ ዘብዴዎስ ፫ ወዮሐንስ እኁሁ። ፊልጶስ ወበርተሎሚዎስ ቶማስ ወማቴዎስ መጸብሓዊ ወያዕቆብ ወልደ እልፍዮስ ወልብድ ፬ ዮስ ዘተሰምየ ታዴዎስ። ወስምዖን ቀነናዊ ወይሁዳዊ አስቆሮታዊ ዘአግ ፭ ብኦ። እሎንተ ዐሠርተ ወክልኤተ ፈነዎሙ እግዚእ ኢየሱስ ወአዘዞሙ እንዘ ይብል ውስተ ፍኖተ አሕዛብ ኢትሑሩ ሳምር ኢትባኡ። ወሑሩ ባሕቱ ኅበ አባግዕ ዘተኅጕላ ፮ እምቤተ እስራኤል። ወሐዊረክሙ ፯ ስብኩ እንዘ ትብሉ ቀርበት መንግሥተ ሰማያት። ድዉያነ ፈውሱ ፰ ሙታነ አንሥኡ እለ ለምጽ አንጽሑ አጋንንተ አውፅኡ በሰጋ ዘእንሣእክሙ በሰጋ ሀቡ በከንቱ ዘነሣእክሙ በከንቱ ሀቡ። ኢታጥርዩ ፱ ለክሙ ወርቀ ወብሩረ ወኢ ጸሪቀ ውስተ ቅናውቲክሙ። ወኢጽፍነተ ፲ ለፍኖት ወኢ ክልኤ ክዳናተ ወኢ አሣእነ ወኢ በትረ እስመ ይደልዎ ዐስቡ፥ ለዘይተቀነይ። ወውስተ ሀገር ፲፩ እንተ ቦእክሙ ወእመኒ አብያት ትሰአሉ ወበሉ ለመኑ ይደልቆ ሰላም በውስቴታ ወህየ ኅድሩ እስከ አመ ትወፅኡ። ወበዊአክሙ ውስተ ቤት ፲፪ ተአምኅዎሙ፤ ወለእመ ይደልዎ ፲፫ ለውእቱ ቤት ይኅድር ሰላምክሙ ላዕሌሁ ወእመሰ ኢይደልዎ ይግባእ ሰላምክሙ ላዕሌክሙ። ወለዘሰ ፲፬ ኢተወክፈክሙ ወኢሰምዐክሙ ነገረክሙ ወፂአክሙ አፍኣ እምይእቲ ቤት ወእምይእቲ ሀገር ንግፉ ሰበለ እገሪክሙ። አማን እብለክሙ ከመ ፲፭ ይረክባ ሣኅተ ምድር ሰዶም ወገሞራ አመ ዕለተ ደይን ፈድፋደ እምይእቲ ሀገር። ወናሁ አነ እፌንወክሙ ፲፮ ከመ አባግዕ ማእከለ ተኵላት ኩኑ እንከ ጠቢባነ ከመ አርዌ ምድር ወየ ፲፯ ዋሃነ ከመ ርግብ። ወተዐቀቡ እም ሰብእ እኩያን እስመ ያገብኡክሙ ውስተ አዕዋዳት ወይቀሥፉክሙ ፲፰ በምኵራባቲሆሙ። ወያገብኡክሙ ኅበ መሳንፍት ወነገሥት በእንቲኣየ ከም ይኩን ስምዐ ላዕሌሆሙ ወላ ፲፱ ዕለ አሕዛብ። ወሶበ ያገብኡክሙ ኢተኀልዩ ዘትነብቡ ወዘትትናገሩ እስመ ይትወሀበክሙ በይእቲ ሰዓት ፳ ዘትትናገሩ። እስመ ኢኮንክሙ አንትሙ ዘትትናገሩ አላ መንፈሱ ለአቡክሙ ሰማያዊ ውእቱ ይትናገር ፳፩ በላዕሌክሙ። ወያገብእ እኍ እኅዋሁ ለሞት ወአብኒ ውሉዶ ወይትነሥኡ ውሉድ ላዕለ አዝማዲሆሙ ፳፪ ወይቀትልዎሙ። ወትከውኑ ጽሉኣነ በኅበ ኵሉ ሰብእ በእንተ ስምየ ወዘሰ አዝለፈ ትዕግሥቶ ውእቱ ይድኅን። ፳፫ ወሶበ ይሰድዱክሙ። እምዛቲ ሀገር ጕዩ ውስተ ካልእታ አማን እብለክሙ ኢይትፌጸማ አህጉረ እስራኤል እስከ ሶበ ይመጽእ ወልደ ዕጓለ ፳፬ እመሕያው። አልቦ ረድእ ዘየዐቢ እምሊቁ ወኢገብር ዘየዐቢ እምእግ ፳፭ ዚኡ። መጠኑ ለረድእ እምከመ ኮነ ከመ ሊቁ ወለገብርኒ ከመ እግዚኡ ወለእመ ኮነ ይቤልዎ ለበዓለ ቤት በብዔል ዜቡል ያወፅኦሙ ለአጋንንት እፎ ፈድፋደ ለሰብአ ቤቱ። ኢትፍርህዎሙኬ እንከ እስመ አልቦ ፳፮ ክዱን ዘኢይትከሠት ወአልቦ ኅቡእ ዘኢይትዐወቅ። ዘነገርኩክሙ በጽል ፳፯ መት ንግርዎ በብርሃን ወዘኒ አልኈሰስኩ ውስተ እዝንክሙ ሰብክዎ በዲበ አንሕስት። ኢትፍርህዎሙኬ ወለነፍስክሙሰ ኢይክሉ ቀቲሎታ ወባሕቱ ፍርህዎ ለዘቦ ሥልጣን ወይክል እምድኅረ ቀተለ ነፍሰ ወሥጋ ኅቡረ አኅጕሎ በውስተ ገሃነም። አኮኑ ክልኤቲ አዕ ፳፱ ዋፍ ይሠየጣ በክልኤ ጸሪቀ አሶርዮን ወአሐቲ እምኔሆን ኢትወድቅ ውስተ ምድር እምኔሆን ኢትወድቅ ውስተ ምድር ዘእንበለ ያእምር አቡክሙ ሰማያዊ። ወለክሙሰ ሥዕርተ ፴ ርእስክሙኒ ኵሉ ኁሉቍ ውእቱ። ኢትፍርሁኬ እስመ እምብዙኅ አዕ ፴፩ ዋፍ ትኄይሱ አንትሙ። ኵሉ  አንከ ፴፪ ዘየአምን ብየ በቅድመ አቡየ ዘበሰማያት። ወለዘሰ ክሕደኒ በቅድመ ሰብእ አነሂ ፴፫ እክሕዶ በቅድመ አቡየ ዘበሰማያት። ኢይምሰልክሙ ዘአምጻእኩ ሰላመ ፴፬ ለምድር አላ መጥባሕተ። ወመጻእኩሰ ፴፭ እልፍጥ ብእሴ እምአቡሁ ወወለተኒ እምእማ ወመርዓተኒ እምሐማታ። ፴፮ ወሰብአ ቤቱ ይፃረሮ ለሰብእ። ዘያፈቅር አባሁ ወእሞ እምኔየ ኢይደሉ ሊተ ወኢይክል ይፀመደኒ። ፴፯ ወዘያፈቅር ወልዶ ወወለቶ እምኔየ ኢይደሉ ሊተ ወኢይክል ይፀ ፴፰ መደኒ። ዘኢያጥብዐ ወዘኢነሥአ መስቀል ሞቱ ወኢተለወኒ ድኅሬየ ኢይደሉ ሊተ ወኢይክል ይፀ ፴፱ መደኒ። ዘረከባ ለነፍሱ ለይግድፋ ወዘሰ ደገፋ ለነፍሱ በእንቲኣየ ይረ ፵ ክባ። ዘኪያክሙ ተወክፈ ኪያየ ተወክፈ ወዘኪያየ ተወክፈ ተወ ፵፩ ክፎ ለዘፈነወኒ። ዘተወክፈ ነቢየ በስመ ነቢይ ዐስበ ነቢይ ይነሥእ ወዘተወክፈ ጻድቀ በስመ ጽድቅ ፵፪ ዐስበ ጻድቅ ይነሥእ። ወዘአስተየ ለአሐዱ እምእሉ ንኡሳን ጽዋዐ ማይ ቄሪር ባሕቲቶ በስመ ረድእየ አማን እበለክሙ ኢየኀጕል ዐስቦ።
			ምዕራፍ ፲ወ፩
			በእንተ እለ ተፈነዉ
			እምኀበ ዮሐንስ
፩ ወሶበ ፈጸመ እግዚእ ኢየሱስ አዝዞቶሙ ለዐሠርቱ ወክልኤቱ አርዳኢሁ ኀለፈ እምህየ ከመ ይምሀር ወይስብክ ውስተ አህጉሪሆሙ። ወሰሚዖ ዮሐንስ ምግባሮ ፪ ለክርስቶስ እንዘ ሀሎ በቤተ ሞቅሕ ፈነወ ኅቤሁ ክልኤተ እምአርዳኢሁ። ወይቤሎ አንተኑ ዘይመጽእ ፫ ወቦኑ ካልእ አንተኑ ዘይመጽእ ፬ እግዚእ ኢየሱስ ወይቤሎሙ ሐዊረክሙ ዜንውዎ ለዮሐንስ ዘርኢክሙ ወዘሰማዕክሙ። ዕዉራን ፭ ይሬእዩ ወሐንካሳን የሐውሩ እለ ለምስ ይነጽሑ ወጽሙማን ይሰምዑ ሙታን ይትነሥኡ ወነዳያን ይዜነዉ። ወብፁዕ ውእቱ ዘኢተ ፮ ዐቅፈ ብየ።
			ዘከመ ወደሶ እግዚእ ኢየሱስ
			ለዮሐንስ መጥምቅ
ወእምድኅረ ኀለፉ ላእካነ ዮሐንስ ፯ አኀዘ እግዚእ ኢየሱስ ይበሎሙ ለሕዝብ በእንተ ዮሐንስ መጥምቅ ምንተኑመ ወጻእክሙ ገዳመ ትርአዩ ብርዐኑ ዘይትሐወስ እነፋስ። ወምንተኑመ ወፃእክሙ ትርአዩ ፰ ብእሴኑ ዘርሡይ በቀጠንተ አልባስ እለሰ ቀጠንተ ይለብሱ ናሁ ውስተ አብያተ ነገሥት ሀለዉ። ወምንተኑመ ወፃእክሙ ትርአዩ ፱ ነቢየኑ እወ እብለክሙ ውእቱ ፈድፋደ የዐቢ እምነቢያት። እስመ ፲ ዝንቱ ውእቱ ዘበእንቲኣሁ ተጽሐፈ «ናሁ አነ እፌኑ መልአክየ ቅድመ ገጽከ ዘይጸሐይ ፍኖተከ ፲፩ በቅድሜከ።» አማን እብለክሙ ኢተንሥአ እምትወልደ አንስት ዘየዐቢ እምዮሐንስ መጥምቅ ወበመንግሥተ ሰማያትሰ ዘይንእሶ የዐ ፲፪ ብዮ። ወእመዋዕለ ዮሐንስ መጥምቅ እስከ ይእዜ ትትገፋዕ መንግሥተ ሰማያት ወግፉዓን ይትማ ፲፫ ሠጥዋ። እስመ ኵሎሙ ኦሪት ወነቢያት እስከ ተነበዩ። ፲፬ ወእመሰ ትፈቅዱ ትትወከፍዎ ዝ ውእቱ ኤልያስ ዘሀለዎ ይም ፲፭ ጻእ፤ ዘቦ እዝን ሰሚዐ ለይስማዕ፤ ፲፮ በመኑ አስተማስሎሙ ለሰብአ ዛቲ ትውልድ ይመስሉ ደቂቀ እለ ይነብሩ ውስተ ምሥያጥ ወይጼ ፲፯ ውዑ ቢጾሙ። ወይብልዎሙ ሐለይነ ለክሙ ወኢዘፈንክሙ አስቈቀውነሂ ለክሙ ወኢበከይክሙ። ፲፰ እስመ መጽአ ዮሐንስ እንዘ ኢይበልዕ ወኢይሰቲ ወይቤልዎ ጋኔን ፲፱ ቦቱ። ወመጽአ ወልደ ዕጓለ እመ ሕያው እንዘ ይበልዕ ወይሰቲ ወይቤልዎ ነዋ ብእሲ በላዒ ወሰታዬ ወይን ዐርከ መጸብሓን ወኃጥኣን። ወጸድቀት ጥበብ እምደቂቃ ወእምግባራ። 
			ዘከመ ኄሶን
			ለአህጉር ኢነሳሕያት
ወእምዝ አኀዘ እግዚእ ኢየሱስ ፳ ይኂሶን ለአህጉር እለ በውስቴቶን ገብረ ኅይለ ብዙኅ እስመ ኢነስሓ። ወይቤሎን አሌ ለኪ ኰራዚ ፳፩ አሌ ለኪ ቤተ ሳይዳ ሶበሁ በጢሮስ ወበሲዶና ተገብረ ኅይል ዘተገብረ በውስቴትክን በሠቅ ወበሐመድ እምነስሓ። ወባሕቱ እብለክን ፳፪ ጢሮስ ወሲዶና ይረክባ ሣህተ አመ ዕለተ ደይን ፈድፋደ እምኔክን። ወአንቲኒ ቅፍርናሆም ለእመ እስከ ፳፫ ሰማይ ትትሌዐሊ ሀለወኪ እስከ ሲኦል ትረዲ ሶበሁ በሰዶም ተገብረ ኅይል ዘተገብረ በውስቴትኪ እምሀለወት እስከ ዮም። ወባሕቱ ፳፬ እብለኪ ከመ ምድረ ሰዶም ትረክብ ሣህተ በዕለተ ደይን እምኔኪ። ወይእተ ጊዜ አውሥአ እግ ፳፭ ዚእ ኢየሱስ ወይቤ አአምነከ አባ እግዚኦ ሰማያት ወምድር እስመ ኅባእኮ ለዝንቱ እምጠቢባን ወእማእምራን ወከሠትኮ ለሕፃናት። እወ አባ እስመ ከማሁ ኮነ ሥም ፳፮ ረትከ በቅድሜከ። ኵሉ ተውህ ፳፯ በኒ እምኅበ አቡየ ወአልቦ ዘየአምሮ ለወልድ ዘእንበለ አብ ወለአብኒ አልቦ ዘየአምሮ ዘእንበለ ወልድ ወለዘፈቀደ ወልድ ይከ ፳፰ ሥት ሎቱ። ንዑ ኅቤየ ኵልክሙ ስሩሓን ወክቡዳን ጾር ወአነ አዐ ፳፱ ርፈክሙ። ንሥኡ አርዑትየ ላዕሌክሙ ወተመሀሩ እምኔየ ወአእምሩ እስመ የዋህ አነ ወትሑት ልብየ ወትረክቡ ዕረፍተ ለነፍስ ፴ ክሙ። እስመ አርዑትየኒ ሠናይ ወጾርየኒ ቀሊል ውእቱ።
			ምዕራፍ ፲ወ፪
			ዘከመ ኀለፈ እግዚእ ኢየሱስ
			በሰንበት ማእከለ ገራውህ
፩ ወበውእቱ መዋዕል ኅለፈ እግዚእ ኢየሱስ በሰንበት እንተ መንገለ ገራውህ ወአርዳኢሁሰ ርኅቡ ወአኀዙ ይምሐዉ ሰዊተ ወይብ ፪ ልዑ። ወርእዮሙ ፈሪሳውያን ይቤልዎ ናሁ ርኢ አርዳኢከ ዘይገብሩ ዘይከውን ገቢረ በሰንበት። ፫ ወይቤሎሙ ኢያንበብክሙኑ ዘገብረ ዳዊት አመ ርኅበ ውእቱኒ ፬ ወእለ ምስሌሁ። ዘከመ ቦአ ቤቶ ለእግዚአብሔር ወበልዐ ኅባውዘ ቍርባን ዘኢይከውኖ ለበሊዕ ወኢ ለእለ ምስሌሁ ዘእንበለ ለካህናት ፭ ለባሕቲቶሙ። ወኢያንበብክሙኑ ዘሀሎ ውስተ ኦሪት ከመ ካህናት እለ ውስተ ቤተ መቅደስ ያረኵስዋ ለሰንበት ወኢይከውኖሙ ጌጋየ። ወአነሂ እብለክሙ ከመ ዘየዐቢ እም ፮ ቤተ መቅደስ ሀሎ ዝየ። ሶበሰ ተአ ፯ ምሩ ምንት ውእቱ ዘይቤ «ምጽዋተ አበድር እመሥዋዕት» እምኢኰነንክምዎሙ ለእለ ኢአበሱ። እስመ ወልደ ዕጓለ እመሕያው ፰ ለሊሁ ውእቱ እግዚኦ ለሰንበት።
			በእንተ ዘየብሰት እዴሁ
ወፈሊሶ እግዚእ ኢየሱስ እምህየ ፱ ቦአ ውስተ ምኵራቦሙ። ወናሁ ፲ ብእሲ ዘየብሰት እዴሁ እተስእልዎ እንዘ ይብሉ ይከውንኑ በሰንበት ፈውሶ ከመ ያስተዋድይዎ። ወይቤሎሙ መኑ እምውስቴትክሙ ፲፩ ብእሲ ዘቦ አሐዱ በግዕ ወእመ ወድቆ በሰንበት ውስተ ግብ አኮኑ ይእኅዞ ወያነሥኦ። እፎ እንከ ፈድ ፲፪ ፋደ ይኄይስ ሰብእ እምነ በግዕ ይከውንኬ በሰንበት ገቢረ ሠናይ። ወእምዝ ይቤሎ ለውእቱ ብእሲ ፲፫ ስፋሕ እዴከ ወሰፍሐ እዴሁ ወሐይወት ሶቤሃ ወኮነት ከመ ካልእታ። ወወፂኦሙ ፈሪሳውያን ተማ ፲፬ ከሩ በእንቲኣሁ ከመ ይቅትልዎ። ወአእሚሮ እግዚእ ኢየሱስ ተግ ፲፭ ኅሠ እምህየ ወተለውዎ ብዙኃን ሕዝብ ወአሕየዎሙ ለኵሎሙ። ፲፮ ወገሠጾሙ ከመ ኢያግህድዎ። ፲፯ ከመ ይትፈጸም ዘተብህለ በኢሳ ፲፰ ይያስ ነቢይ እንዘ ይብል። «ናሁ ወልድየ ዘኀረይኩ ፍቁርየ ዘሠምረቶ ነፍስየ ወአነብር መንፈስየ ላዕሌሁ ውእቱ ይነግር ፍትሕየ ወኵ ፲፱ ነኔየ ለአሕዛብ። ኢይደምፅ ወኢይጸርሕ ወአልቦ ዘይሰምዕ ቃሎ ፳ እንዘ ይሜህር በምኵራብ። ብርዐ ቅጥቁጠ ኢይሰብር ወሱዐኒ ዘይጠይስ ኢያጠፍእ እስከ ያገብእ ፳፩ ፍትሐ መዊኦቱ። ወበስመ ዚኣሁ አሕዛብ ይትአመኑ።»
			በእንተ ዘጋኔን ዕዉር፥
			ወጽሙም፥ ወበሃም
፳፪ ወእምዝ አምጽኡ ሎቱ ዘጋኔን ዕዉረ ወጽሙመ ወበሃመ ወፈወሶ እስከ ውእቱ ዕዉር ወጽሙም ወበሃም ነበበሂ ወርእየሂ ወሰምዐሂ። ፳፫ ወይዴመሙ ኵሎሙ አሕዛብ ወይቤሉ አኮኑ ዝንቱ ወልደ ዳዊት። ፳፬ ወፈሪሳውያንሰ ሰሚዖሙ ይቤሉ ዝንቱሰ ኢያወፅእ አጋንንት ዘንበለ በብዔል ዜቡል መልአኮሙ ፳፭ ለአጋንንት። ወአእሚሮ እግዚእ ኢየሱስ ኅሊናሆሙ ይቤሎሙ ኵላ መንግሥት እንተ ትትናፈቅ በበይናቲሃ ትማስን ወኢትቀውም ወኵላ ሀገር ወእመሂ ቤት እንተ ትትናፈቅ በበይናቲሃ ኢትቀውም። ወእመሰ ፳፮ ሰይጣን ለሰይጣን ያወፅኦ ተናፈቀኬ በበይናቲሁ እፎ እንከ ትቀውም መንግሥቱ። ወእመሰ አነ ፳፯ በብዔል ዜቡል አወፅኦሙ ያወፅእዎሙ ወበእንተዝ እሙንቱ ፈታሕተ ይከውኑክሙ። ወእመሰ አነ ፳፰ በመንፈስ እግዚአብሔር አወፅኦሙ ለአጋንንት ዮጊከ በጽሐት ላዕሌክሙ መንግሥተ እግዚአብሔር። ወአልቦ ዘይክል መኑሂ በዊአ ቤተ ፳፱ ኀያል ወበርብሮተ ንዋዩ ለእመ ኢቀደም አሲሮቶ ለኀያል ወእምዝ ቤቶ ይበረብር። ዘኢኮነ ምስሌየ ዕድ ፴ ውየ ውእቱ ወዘኢይትጋባእ ምስሌየ ይዘርወኒ በእንተዝ እብለክሙ ፴፩ ኵሉ ኀጢአት ወፅርፈት ይትኀደግ ለሰብእ ወዘሰ ፀረፈ ላዕለ መንፈስ ቅዱስ ኢይትኀደግ ሎቱ። ወዘሰ ፴፪ ነበበ ቃለ ላዕለ ወልደ ዕጓለ እመ ሕያው ይትኀደግ ሎቱ ወዘሰ ነበበ ላዕለ መንፈስ ቅዱስ ኢይትኀደግ ሎቱ ኢበ ዝ ዓለም ወኢ በዘይመጽእ። እመ አኮ ግበሩ ዕፀ ሠናየ ፴፫ ወፍሬሁኒ ሠናየ ወእመ አኮ ግበሩ ዕፀ እኩየ ወፍሬሁኒ እኩየ እስመ ፴፬ እምፍሬሁ ይትዐወቅ ዕፅ። ኦ ትውልደ አራዊተ ምድር በእፎ ትክሉ ሠናየ ተናግሮ እንዘ እኩያን አንትሙ እምሰ እምተረፈ ልብ ይነ ፴፭ ብብ አፍ። ኄር ብእሲ እምሠናይ መዝገበ ልቡ ያውፅአ ለሠናይት ወእኩይሰ ብእሲ እምእኩይ መዝ ፴፮ ገበ ልቡ ያወፅኣ ለእኪት። አንሰ እብለክሙ ኵሉ ሰብእ ዘይነብብ ንባብ ፅሩዐ ያገብኡ ሎቱ ቃለ በዕ ፴፯ ለተ ደይን። እስመ እምቃልከ ትጸድቅ ወእምቃልከ ትትኴነን።
			በእንተ እለ ሰአሉ ትእምርተ
፴፰ ወአሜሃ መጽኡ ሰብእ እምጸሐፍት ወእምፈሪሳውያን ወይቤልዎ ሊቅ ንፈቅድ እምኅቤከ ትእ ፴፱ ምርተ ንርአይ። ወአውሥአ እግዚእ ኢየሱስ ወይቤሎሙ ትውልድ ዕሉት ዐማፂት ወዘማዊት ትእምርተ ተኀሥሥ ወትእምርትሰ ኢይትወሀባ ዘእንበለ ትእም ፵ ርተ ዮናስ ነቢይ። እስመ በከመ ነበረ ዮናስ ውስተ ከርሠ ዐንበሪ ሠሉስ መዋዕለ ወሠሉሰ ለያልየ ከማሁ ይነብር ወልደ ዕጓለ እመ ሕያው ውስተ ልበ ምድር ሠሉሰ ፵፩ መዋዕለ ወሠሉሰ ለያልየ። ሰብአ ነነዌ ይትነሥኡ አመ ዕለተ ደይን ወይትፋትሕዋ ለዛቲ ትውልድ ወያስተ ኅፍርዋ እስመ ነስሑ በስብከተ ዮናስ ወናሁ ዘየዐቢ እምዮናስ ሀሎ ዝየ። ንግሥተ አዜብ ፵፪ ትትነሣእ አመ ዕለተ ደይን ወትትፋታሕ ምስለ ዛ ትውልድ ወታስተኀፍራ እስመ መጽአት እም አጽናፈ ምድር ትስማዕ ጥበቢሁ ለሰሎሞን ወናሁ ዘየዓቢ እምሰሎሞን ሀሎ ዝየ።
			በእንተ መናፍስት ርኩሳን
ወእምከመ ወፅአ መንፈስ ርኩስ ፵፫ እምሰብእ የዐውድ በድወ ኅበ አልቦ ማይ እንዘ የኀሥሥ ዕረፍተ ወየኅጥእ። ወእምዝ ይብል እገብእ ፵፬ እንከሰ ውስተ ቤትየ እምኅበ ወፃእኩ ወመጺኦ ይረክቦ እንዘ ያስተራክብ እዳወ ዕሩቀ ወኵስቱረ ወምሩገ። ወእምዝ የሐውር ወያ ፵፭ መጽእ ምስሌሁ ካልኣነ ሰብዐተ አጋንንተ እለ የአክዩ እምኔሁ ወበዊኦሙ የኀድሩ ህየ ወይከውን ደኃሪቱ ለውእቱ ብእሲ ዘየአኪ እምቀዳሚቱ ከማሁ ይከውና ለዛቲ ትውልድ እኪት። ወእንዘ ይነግ ፵፮ ሮሙ ዘንተ ይቀውሙ አፍኣ እንዘ ይፈቅዱ ይትናገርዎ። ወመጽአ ፵፯ አሐዱ እምአርዳኢሁ ወይቤሎ ናሁ እምከ ወአኅዊከ አፍኣ ይቀውሙ ወየኀሥሡ ይትናገሩከ። ፵፰ ወአውሥአ ወይቤሎ ለዘነገሮ መኑ ይእቲ እምየ ወእለ መኑ እሙ ፵፱ ንቱ አኅውየ። ወሰፍሐ እዴሁ ወአመረ ኀበ ወሰፍሐ እዴሁ ፶ ነዮሙ እምየ ወአኅውየ። እስመ ኵሉ ዘይገብር ፈቃዶ ለአቡየ ዘበሰማያት ውእቱ እኁየኒ ወእኅትየኒ ወእምየኒ ውእቱ።
			ምዕራፍ ፲ወ፫
			በእንተ ምሳሌ ዘርዕ ወዘራዒ
፩ ወበይእቲ ዕለት ወፂኦ እግዚእ ኢየሱስ እምቤት ነበረ መንገለ ሐይቀ ፪ ባሕር። ወተጋብኡ ኅቤሁ ሰብእ ብዙኃን እስከ ሶበ የዐርግ ውስተ ሐመር ወይነብር ወኵሉ ሰብእ ፫ ውስተ ሐይቅ ይቀውሙ። ወነገሮሙ ብዙኅ በምሳሌ እንዘ ይብል ናሁ ፬ ወፅአ ዘራዒ ከመ ይዝራዕ። ወእንዘ ይዘርዕ ቦ ዘወድቀ ውስተ ፍኖት ወመጽኡ አዕዋፈ ሰማይ ወበል ፭ ዕዎ። ወቦ ዘወድቀ ዲበ ኰኵሕ ኅበ አልቦ መሬት ብዙኅ ወውእተ ጊዜ ሠረጸ እስመ አልቦ ዕመቅ ፮ ለመሬቱ። ወሶበ ሠረቀ ፀሐይ መጽለወ ወየብሰ እስመ አልቦ ሥርው። ወቦ ዘወድቀ ውስተ ሦክ ወበቍሎ ፯ ጠበቆ ሦክ ወኀነቆ። ወቦ ዘወድቀ ፰ ውስተ ምድር ሠናይት ወወሀቦእ ፍሬ ቦ ዘምእት ወቦ ዘስሳ ወቦ ዘሠላሳ። ዘቦ እዝን ሰሚዐ ለይስማዕ። ፱ ወቀሪቦሙ አርዳኢሁ ይቤልዎ ፲ በእንተ ምንት በአምሳል ትትናገሮሙ። ወአውሥአ እግዚእ ኢየሱስ ፲፩ ወይቤሎሙ እስመ ለክሙ ተውህበ አእምሮ ምሥጢራቲሃ ለመንግሥተ ሰማያት ወሎሙሰ ኢተውህቦሙ። እስመ ለዘቦ ይሁብዎ ወይ ፲፪ ዌስክዎ ወለዘሰ አልቦ እለሂ ቦ የሀይድዎ። ወበእንተ ዝንቱ በአምሳል ፲፫ እትናገሮሙ እስመ እንዘ ይሬእዩ ኢይሬእዩ ወእንዘ ይሰምዑ ኢይሰምዑ ወኢይሌብዉ። ከመ ይትፈ ፲፬ ጸም ላዕሌሆሙ ትንቢተ ኢሳይያስ ዘይቤ «ሰሚዐ ትሰምዑ ወኢትሌብዉ ወነጽሮ ትኔጽሩ ወኢትሬእዩ። እስመ ገዝፈ ልቡ ለዝ ሕዝብ ወእ ፲፭ ዘኒሆሙ ደንቀወ እምሰሚዕ ወከደኑ አዕይንቲሆሙ ከመ ኢይርአዩ በአዕንቲሆሙ ወበእዘኒሆሙ ኢይስምዑ ወበልቦሙ ኢይለብዉ ወኢይትመየጡ ኅቤየ ወኢይሣሀሎሙ።» ወለክሙሰ ብፁዓት አዕ ፲፮ ይንቲክሙ እስመ ይሬእያ ወእዘኒክሙ እስመ ይሰምዓ። አማን እብለ ፲፯ ክሙ ከመ ብዙኃን ነቢያት ወጻድቃን ፈተዉ ይርአዩ አንትሙ ዘትሬእዩ ወኢርእዩ ወፈተዉ ይስምዑ አንትሙ ዘትሰምዑ ወኢሰምዑ። ፲፰ አንትሙኬ ስምዑ ምሳሌሁ ለዘይ ፲፱ ዘርዕ። ኵሉ ዘይሰምዕ ነገረ መንግሥተ ሰማያት ወኢይሌቡ ይመጽእ እኩይ ወይመሥጥ ቃለ ዘተዘርዐ ውስተ ልቡ ውእቱኬ ዘተዘ ፳ ርዐ ውስተ ፍኖት። ወዘሰ ውስተ ኰኵሕ ተዘርዐ ውእቱ ዝ ዘነገረ ይሰምዕ ወሶቤሃ በፍሥሓ ይትዌ ፳፩ ከፎ። ወባሕቱ አልቦ ሥርወ ላዕሌሁ ለጊዜሃ ዳእሙ ውእቱ ወከዊኖስ ምንዳቤ ወስደት በእንተዝ ፳፪ ነገር በጊዜሃ የዐሉ። ወዘሰ ውስተ ሦክ ተዘርዐ ዝ ውእቱ ዘነገረ ይሰምዕ ወትካዘ ዝ ዓለም ወስፍጠተ ብዕል ተኀንቆ ለነገር ወዘእንበለ ፳፫ ፍሬ ይከውን። ወዘሰ ተዘርዐ ውስተ ምድር ሠናይት ዝ ውእቱ ዘነገረ ይሰምዕ ወይቤሉ ወይፈሪ ወይገብር ቦ ዘምእት ወቦ ዘስሳ ወቦ ዘሠላሳ።
			በእንተ ምሳሌ
			ሥርናይ ወክርዳድ
፳፬ ካልእተ ምሳሌ አምጽአ ሎሙ እንዘ ይብል ትመስል መንግሥተ ሰማያት ብእሴ ዘዘርዐ ሠናየ ዘርዐ ፳፭ ውስተ ገራህቱ። ወእንዘ ይነውሙ ሰብኡ መጽአ ጸላኢሁ ወዘርዐ ክርዳደ ማእከለ ሥርናይ ወኅ ፳፮ ለፈ። ወሶበ በቈለ ሥርናይ ወፈረየ ፍሬ አሜሃ አስተርአየ ክርዳድኒ። ወመጺኦሙ አብርቲሁ ፳፯ ለበዐለ ገራህት ይቤልዎ እግዚኦ አኮሁ ሠናየ ዘርዐ ዘራዕከ ውስተ ገራህትከ እምአይቴ እንከ ሎቱ ክርዳድ። ወይቤሎሙ ብእሲ ፀራዊ ፳፰ ገብረ ዘንተ ወአግብርቲሁሰ ይቤልዎ ትፈቅድኑ እንከ ንሑር ወንጻሕይዮ። ወይቤሎሙ አልቦ ከመ ፳፱ ምስሌሁ ሥርናየኒ። ኅድግዎሙ ፴ ይልሀቁ ኅቡረ እስከ ጊዜ ማእረር ወበጊዜ ማእረር እብሎሙ ለእለ የዐጽዱ እርዩ ቅድመ ክርዳደ ወስርዎ በበከላስስቲሁ ወአውዕይዎ በእስት ወሥርናዮሰ አስተጋብኡ ውስተ መዛግብትየ።
			በእንተ ምሳሌ ኅጠተ ሰናፔ
ካልእተ ምሳሌ አምጽአ ሎሙ ፴፩ እንዘ ይብል ትመስል መንግሥተ ሰማያት ኅጠተ ሰናፔ እንተ ነሥኣ ብእሲ ወዘርዓ ውስተ ገራህቱ። ወይእቲ ትንእስ እምኵሉ አዝር ፴፪ ዕት ወሶበ ልህቀት ተዐቢ እምኵሎን አሕማላት ወትከውን ዕፀ ዐባየ አሕማላት አዕዋፈ ሰማይ ወያጸልሉ ታሕተ አዕፁቂሃ።
			በእንተ ምሳሌ ዘብኁእ
ካልእተ ምሳሌ አምጽአ ሎሙ ፴፫ ወይቤሎሙ ትመስል መንግሥተ ሰማያት ብኁአ ዘነሥአት ብእሲት ወአብኅአቶ ውስተ ሠለስቱ መስፈርተ ሐሪጽ ወአብኅአ ኵሎ። ፴፬ ዘንተ ኵሎ ተናገረ እግዚእ ኢየሱስ በምሳሌ ለአሕዛብ ወዘእን ፴፭ በለ ምሳሌሰ ኢተናገሮሙ። ከመ ይትፈጸም ዘተብህለ በነቢይ እንዘ ይብል «እከሥት በምሳሌ አፉየ ወእነግር አምሳለ ዘእምትካት።»
			በእንተ ፍካሬ ክርዳድ
			ወሥርናይ ወገራህት
፴፮ ወእምዝ ኀደጎሙ ለአሕዛብ ወቦአ ውስተ ቤት ወቀርቡ ኅቤሁ አርዳኢሁ ወይቤልዎ ፈክር ለነ ምሳሌ ዘክርዳድ ወዘሥርናይ ወዘገራህት። ፴፯ ወአውሥአ ወይቤሎሙ ዘይዘርዕሰ ሠናይ ዘርዐ ወልደ ዕጓለ እመሕያው ፴፰ ውእቱ። ወገራህቱኒ ዓለም ውእቱ ወሠናይኒ ዘርዕ ውሉደ መንግሥት እሙንቱ ወክርዳድኒ ውሉዱ ለእ ፴፱ ኩይ። ወፀራዊኒ ዘዘርዖ ዲያብሎስ ውእቱ ወማእረሩኒ ኅልቀተ ዓለም ውእቱ ወዐጸዱኒ መላእክት እሙ ፵ ንቱ። ከመኬ የአርይዎ ለክርዳድ ቅድመ ወበእሳት ያውዕይዎ ለክርዳድ ቅድመ ወበእሳት ያውዕይዎ ከማሁ ይከውን በኅልቀተ ዝንቱ ዓለም። ፵፩ ወይፌንዎሙ ወልደ ዕጓለ እመሕያው ለመላእክቲሁ ወየአርዩ እምንግሥቱ ኵሎ ዐላውያእ ወእለ ፵፪ ይገብሩ አበሳ። ወይወድይዎሙ ውስተ እቶነ እሳት ወበህየ ይከውን ብካይ ወሐቅየ ሰነን። አሜሃ ፵፫ ይበርሁ ጻድቃን ምስብዒተ እደ እምብርሃነ ፀሐይ በመንግሥተ አቡሆሙ ዘበሰማያት ዘቦ እዝን ሰሚዐ ለይስማዕ።
			በእንተ ምሳሌ መድፍን
			ወባሕርይ ወገሪፍ
ካዕበ ትመስል መንግሥተ ሰማ ፵፬ ያት መድፍነ ዘኅቡእ ውስተ ገራህት ወረኮቦ ብእሲ ኀብኣ ወእምፍሥሓሁ ሆረ ወሤጠ ኵሎ ዘቦ ወተሣየጣ ለይእቲ ገራህት። ካዕበ ትመስል መንግሥተ ሰማ ፵፭ ያት ብእሴ ሠያጤ ዘየኀሥሥ ባሕርየ ሠናየ። ወረኪቦ አሐተ ባሕርየ ፵፮ እንተ ብዙኅ ሤጣ ሖረ ወሤጠ ኵሎ ዘቦ ወተሣየጠ። ካዕበ ትመ ፵፯ ስል መንግሥተ ሰማያት ገሪፈ እንተ ተወድየት ውስተ ባሕር ወአስተጋብአት ኵሎ ዘመድ ዓሣት። ወሶበ መልአት አዕረግዋ ውስተ ፵፰ ሐይቅ ወነቢሮሙ አረዩ ሠናዮ ውስተ ሙዳዮሙ ወእኩዮሰ ገደፍዎ አፍኣ። ከማሁ ይከውን በኅ ፵፱ ልቀተ ዓለም ይመጽኡ መላእክት ወይፈልጡ እኩያነ እማከሎሙ ለጻድቃን። ወይወድይዎሙ ፶ ውስተ እቶነ እሳት ኅበ ሀሎ ብካይ ወሐቅየ ስነን።ው እይቤሎሙ እግ ፶፩ ዚእ ኢየሱስ ለበውክሙኑ እንከ ዘንተ ኵሎ ወይቤልዎ እወ እግ ፶፪ ዚኦ። ወይቤሎሙ በእንተ ዝንቱ ኵሎ ጸሓፊ ዘይጸመድ ለመንግሥተ ሰማያት ይመስል ብእሴ በዓለ ቤት ዘያውፅእ እመዝገቡ ፶፫ ሐዲሰ ወብሉየ። ወፈጺሞ እግዚእ ኢየሱስ እሎንተ ምሳሌያተ ተን ፵፬ ሥአ እምህየ። ወሖረ ሀገሮ ወመሀሮሙ በምኵራቦሙ እስከ ሶበ ይዴመሙ ወይብሉ እምአይቴ እንከ ሎቱ ዝንቱ ኵሉ ጥበብ ወኀ ፵፭ ይል። አኮኑ ዝንቱ ውእቱ ወልዱ ለጸራቢ ወስማ ለእሙ ማርያም ወአኀዊሁ ያዕቆብ ወዮሳ ወስምዖን ፶፮ ወይሁዳ። ወአኃቲሁ ኵሎን ኅቤነ ሀለዋ እምአይቴ እንከ ሎቱ ዝንቱ ኵሉ ጥበብ ወኀይል ወአኅዙ ያን ፶፯ ጐርጕሩ በእንቲኣሁ። ወይቤሎሙ እግዚእ ኢየሱስ አልቦ በኀበ ኢይከብር ነቢይ ዘእንበለ በሀገሩ ወበ ፶፰ ቤቱ። ወኢገብረ በህየ ኀይለ ብዙኅ በእንተ ኢአሚኖቶሙ።
			ምዕራፍ ፲ወ፬
			በእንተ ዮሐንስ ወሄሮድስ
፩ ወበውእቱ መዋዕል ሰምዐ ሄሮድስ ንጉሥ ነገሮ ለእግዚእ ኢየ ፪ ሱስ። ወይቤሎሙ ለአግብርቲሁ ዝ ውእቱ ዮሐንስ መጥምቅ ውእቱ ተንሥአ እሙታን ወበእንተ ዝንቱ ይትገበራ ኅይላት ቦቱ። እስመ ውእቱ ሄሮድስ አኅዞ ፫ ለዮሐንስ ወሞቅሖ በቤተ ሞቅሕ በእንተ ሄሮድያዳ ብእሲተ ፊልጶስ እኁሁ እስመ ኪያሃ አውሰበ እስመ ይቤሎ ዮሐንስ ሎቱ ኢይ ፬ ከውነከ ታውስብ ብእሲተ እኁከ ፊልጶስ። ወእንዘ ይፈቅድ ይቅ ፭ ትሎ ይፈርሆሙ ለሕዝብ እስመ ከመ ነቢይ ይሬእይዎ ለዮሐንስ። ወከዊኖ ዕለተ ልደቱ ለሄሮድስ ፮ መጽአት ወለተ ሄሮድያዳ ወዘነፈት ሎቱ በማእከሎሙ ወአደመቶ ለሄሮድስ። ወበእንተዝ መሐለ ላቲ ፯ ከመ የሀባ ዘሰአለቶ። ወይእቲሰ ፰ አቅደመት አእምሮ በኅበ እማ ወትቤሎ ሀበኒ በዝየ በጻሕል ርእሶ ለዮሐንስ መጥምቅ። ወተከዘ ንግሥ ፱ በእንተ መሐላሁ ወበእንተ እለ ይረፍቁ ምስሌሁ ወአዘዘ ከመ የሀብዋ። ምስሌሁ ወአዘዘ ከመ የሀብዋ። ወፈነወ ሶቤሃ መስተራ ፲ ትዓተ ሐራ ወመተሩ ርእሶ ለዮሐንስ በቤተ ሞቅሕ። ወአምጽኡ ፲፩ ርእሶ በጻሕል ወወሀብዋ ለይቲ ወለት ወይእቲሰ ወሰደት ወወሀበት ለእማ። ወመጽኡ አርዳኢሁ ፲፪ ወነሥኡ በድኖ በቀበርዎ ወመጺኦምሙ ዜነውዎ ለእግዚእ ኢየሱስ። 
			በእንተ ቀዳሚት አብዝኆተ
			ኅብስት ወክልኤቲ ዓሣ
፲፫ ወሰሚዖ እግዚእ ኢየሱስ ተግኀሠ እምህየ በሐመር ውስተ ገዳም እንተ ባሕቲቱ ወሰሚዖሙ ለአሕዛብ ተለውዎ በእግር እምአህጉር። ፲፬ ወወፂኦ ርእየ ብዙኃነ አሕዛበ ወምሕሮሙ ወአሕየወ ድዉያኒሆሙ። ፲፭ ወምሴተ ከዊኖ ቀርቡ ኅቤሁ አርዳኢሁ ወይቤልዎ ገዳም ውእቱ ብሔር ወሰዓቱኒ ኀለፈ ፈንዎሙ ለአሕዛብ ከመ ይሑር ውስተ አህጉር ወይሣየጡ ለርእሶሙ መብ ፲፮ ልዐ። ወይቤሎሙ እግዚእ ኢየሱስ አኮ መፍትው ይሑሩ ርኁባኒሆሙ አላ ሀብዎሙ አንትሙ ፲፯ ዘይበልዑ። ወይቤልዎ አልብነ ዝየ ዘእንበለ ኀምስ ኅብስት ወክ ፲፰ ልኤቲ ዓሣ። ወይቤሎሙ አም ፲፱ ጽእዎን ሊተ ዝየ። ወአዘዞሙ ለሰብእ ይርፍቁ ዲበ ሣዕር ወነሥአ ውእተ ኀምሰ ኅብስተ ወክልኤ ዓሣ ወነጸረ ኅበ ሰማይ ወባረከ ወፈተተ ወወሀበ ለአርዳኢሁ ወአርዳኢሁኒ አቅረቡ ለሕዝብ። ፳ ወበልዑ ኵሎሙ ወጸግቡ ወአግኀሡ ዘተርፈ ፍተታተ ወመልአ ዐሠርተ ወክልኤተ መዛርዐ ፳፩ ምሉአ። ወእለሰ በልዑ እሙንቱ ሰብእ የአክሉ ኅምሳ ምእት ብእሲ ዘእንበለ አንስት ወድቀ። 
			ዘከመ ሖረ እግዚእ
			ኢየሱስ ዲበ ባሕር
ወአዘዞሙ ሶቤሃ ለአርዳኢሁ ፳፪ ከመ ይዕርጉ ውስተ ሐመር ወይቅድምዎ ወይሑሩ ኅበ ማዕዶተ ባሕር እስከ ሶበ ይፌንዎሙ ለአሕዛብ። ወእምዝ ፈትሖሙ ለአሕ ፳፫ ዛብ ወዐርገ ውስተ ደብር እንተ ባሕቲቱ ይጸሊ ወምሴተ ከዊኖ ባሕቲቱ ሀሎ ህየ። ወሐመርሰ ናሁ ፳፬ ሀሎ ማእከለ ባሕር ርኁቀ መጠነ ዕሥራ ወኀምስቱ ምዕራፍ ወይትሀወክ እሞገድ ወያመነድቦ ማዕበለ ባሕር እስመ እምቅድሜሁ ውእቱ ነፋስ። ወበራብዕት ሰዓተ ፳፭ ሌሊት መጽአ ኅቤሆሙ እግዚእ ኢየሱስ እንዘ የሐውር ዲበ ባሕር። ወሶበ ርእይዎ አርዳኢሁ እንዘ ፳፮ ዲበ ባሕር  የሐውር ደንገፁ ወፈርሁ እንዘ ይብሉ ምትሐት ውእቱ ወእምግርማሁ ዐውየዉ። ወበጊዜሃ ፳፯ ተናገሮሙ እግዚእ ኢየሱስ እንዘ ይብል ተአመኑ አነ ውእቱ ኢትፍርሁ። ወአውሥአ ጴጥሮስ ወይቤ ፳፰ እመሰ አንተሁ እግዚኦ አዝዘኒ እምጻእ ኅቤከ እንተ ዲበ ማይ፤ ወይቤሎ ነዓ ወወሪዶ ጴጥሮስ እም ፳፱ ዲበ ሐመር ሖረ ዲበ ማይ ይብጻሕ ኅበ እግዚእ ኢየሱስ። ወሶበ ፴ ርእየ ነፍሥ ኀያለ ፈርሀ ወአኀዘ ይሰጠም ወዐውየው ሶቤሃ እንዘ ፴፩ ይብል እግዚኦ አድኅነኒ። ወሶቤሃ ሰፍሐ እዴሁ እግዚእ ኢየሱስ ወአኀዞ ወይቤሎ ውኁድ ሃይማኖት ፴፪ ለምንት ናፈቀ። ወዐሪጎ ውስተ ሐመር ይእተ ጊዜ ኀደገ ነፋስ። ፴፫ ወእለ ውስተ ሐመር ሰገዱ ሎቱ እንዘ ይብሉ አማን ወልደ እግ ፴፬ ዚአብሔር አንተ። ወዓዲዎሙ ባሕረ በጽሑ ምድረ ጌንሴሬጥ። ፴፭ ወአእመርዎ ሰብአ ውእቱ ብሔር ወፈነዉ ኅበ ኵሉ አድያም ወአምጽኡ ሎቱ ኵሎ ሕሙማነ። ፴፮ ወአስተብቍዕዎ ከመ ይግሥሡ ጽንፈ ልብሱ ከመ ኵሎሙ እለ ገሠሥዎ የሐይዉ።
			ምዕራፍ ፲ወ፭
			በእንተ እለ የኀድጉ
			ትእዛዘ እግዚአብሔር
፩ ወእምዝ ቀርቡ ኅበ እግዚእ ኢየሱስ እለ መጽኡ እምኢየሩሳሌም ጸሐፍት ወፈሪሳውያን እንዘ ይብሉ። ፪ ለምንት ይትዐደዉ አርዳኢከ ሥርዐተ ረበናት ወትእዛዞሙ ለሊቃነ ካህናት እስመ ኢይትኀፀቡ እደዊሆሙ ሶበ ይበልዑ ኅብስተ። ፫ ወአውሥአ ወይቤሎሙ ለምንት አንትሙኒ ትትዐደዉ ትእዛዘ እግዚአብሔር በእንተ ሥርዐትክሙ። ወእግዚአብሔርሰ ይቤ አክብር አባከ ፬ ወእመከ ወዘአሕሠመ ቃለ ላዕለ አቡሁ ወእሙ ሞተ ለይሙት። ወአንትሙሰ ትብሉ ዘይቤሎ ለአ ፭ ቡሁ ወለእሙ ሀብተ ቍርባን ዘረባኅከ እምኔየ ዝ ብሂል ኢያክብር አባሁ ወእሞ። ወሰዐርክሙ ፮ ቃሎ ለእግዚአብሔር በእንተ ሥርዐትክሙ። ኦ መደልዋን ሠናየ ፯ ተነበይ ኢሳይያስ ላዕሌክሙ እንዘ ይብል፤ «ዝ ሕዝብ በከናፍሪሆሙ ፰ ያከብሩኒ ወበልቦሙሰ ነዋኀ ይርኅቁ እምኔየ። ወከንቶ ያመልኩኒ ፱ እንዘ ይሜህሩ ትምህርተ ሥርዐታተ ሰብእ።» ወጸውዖሙ ለሕ ፲ ዝብ ወይቤሎሙ ስምዑ ወለብዉ። ከመ አኮ ዘይበውእ ውስተ አፍ ፲፩ ዘያረኵሶ ለሰብእ አላ ዘይወፅእ እምውስተ አፍ ውእቱ ያረኵሶ ለሰብእ። ወእምዝ ቀሪቦሙ አር ፲፪ ዳኢሁ ይቤልዎ ተአምርሁ ከመ ፈሪሳውያን ሰሚዖሙ ቃለከ አንጐርጐሩ። ወአውሥአ ወይቤ ኵላ ፲፫ ተክል እንተ ኢተከላ አቡየ ሰማያዊ ትሤሮ። ኅድግዎሙ ለእሉ ፲፬ እስመ ዕዉራን እሙንቱ ወአምርሕተ ዕዉራን ዕዉር ዕዉረ ለእመ መርሐ ክልኤሆሙ ይወ ፲፭ ድቁ ውስተ ግብ። ወአውሥአ ጴጥሮስ ወይቤሎ ፈክር ለነ ዘንተ ፲፮ ምሳሌ። ወይቤሎሙ እግዚእ ኢየሱስ ዓዲሁ አንትሙኒ ኢለበውክ ፲፯ መኑ ዘንተ። ኢተአምሩኑ ከመ ኵሉ ዘይበውእ ውስተ አፍ ውስተ ከርሥ ይትገመር ወጽመ ይትገ ፲፰ ደፍ። ወዘሰ ይወፅእ እምውስተ አፍ እምልብ ይወፅእ ወዝ ውእቱ ፲፱ ዘያረኵሶ ለሰብእ። እስመ እምውስተ ልብ ይወፅእ ኅሊና እኩይ ዘውእቱ ቀቲል ወዝሙት ስርቅ ፳ ስምዕ በሐሰት ወፅርፈት። እሉኬ ዘያርኵስዎ ለሰብእ ወዘእንበለ ተኅፅቦ እድሰ በሊዕ ኢያረኵሶ ለሰብእ።
			በእንተ ከነናዊት ብእሲት
፳፩ ወወፂኦ እግዚእ ኢየሱስ ተግኅሠ እምህየ ውስተ ደወለ ጢሮስ ፳፪ ወሲዶና። ወናሁ ብእሲት ከነናዊት እምውእቱ አድዋል መጽአት እንዘ ትጸርሕ ወትብል መሐረኒ እግዚእየ ወልደ ዳዊት እስመ ለወለትየ እኩይ ጌጋን አኅዛ ወያአብዳ። ፳፫ ወኢያውሥኣ እግዚእ ኢየሱስ ቃለ ወቀሪቦሙ አርዳኢሁ አስተብቍዕዎ እንዘ ይብሉ ፈንዋ ለዛቲ ብእሲት እስመ ትጸርሕ በድኅሬነ። ወአውሥአ ወይቤሎሙ ኢተፈነ ፳፬ ውኩ ዘእንበለ ኅበ አባግዕ ዘተኀጕላ ዘቤተ እስራኤል። ወቀሪባ ፳፭ ሰገደት ሎቱ እንዘ ትብል እግዚኦ ርድአኒ። ወአውሥኣ ወይቤላ ኢኮነ ፳፮ ሠናየ ነሢአ ኅብስተ ውሉድ ወውሂብ ለከለባት። ወትቤ እወ እግ ፳፯ ዚኦ ከለባትኒ ጓ ይበልዑ እምፍርፋራት ዘይወድቅ እማእደ አጋዕዝቲሆሙ። ወእምዝ አውሥኣ ፳፰ እግዚእ ኢየሱስ ወይቤላ ኦ ብእሲቶ ዐቢይ ሃይማኖትኪ ይኩንኪ በከመ ተአመንኪ ወሐይወት ወለታ እምይእቲ ሰዓት።
			ዘከመ ተፈወሱ አሕዛብ 
			እምብዙኅ ደዌሆሙ
ወኀሊፎ እምህየ እግዚእ ኢየሱስ ፳፱ በጽሐ ኅበ ሐይቅ ባሕር ዘገሊላ ወዐሪጎ ደብረ ነበረ ህየ። ወቀርቡ ፴ ኅቤሁ አሕዛብ ብዙኃን ወአምጽኡ ምስሌሆሙ ሐንካሳነ ወዕዉራነ ወጽሙማነ ወፅዉሳነ ወባዕዳነ ብዙኃነ ወገደፍዎሙ ኅበ እገሪሁ ለእግዚእ ኢየሱስ ወፈወሶሙ። እስከ ሶበ ያነክሩ አሕዛብ ፴፩ እንዘ ይሬእዩ ከመ በሃማን ይትናገሩ ወሐንካሳን የሐውሩ ወዕዉራን ይሬእዩ ወሰብሕዎ ለአምላከ እስራኤል ዘወሀበ ዘከመዝ ሥልጣነ ለሰብእ።
			በእንተ ሰብዑ
			ኅብስት ወኅዳጥ ዓሣ
፴፪ ወጸውዖሙ እግዚእ ኢየሱስ ለአርዳኢሁ ወይቤሎሙ ያምሕሩኒ እሉ ሕዝብ እስመ ናሁ ሠሉስ መዋዕል እምዘበልዑ እክለ ወአልቦሙ ዘይበልዑ ወኢይፈቅድ እፈንዎሙ ርኁባኒሆሙ ከመ ኢይመጽልዉ በፍ ፴፫ ኖት። ወይቤልዎ አርዳኢሁ እምአይቴ እንከ ለነ በገዳም ኅብስት ዘያጸ ፴፬ ግብ ለዘመጠነዝ ሕዝብ። ወይቤሎሙ እግዚእ ኢየሱስ ሚመጠን ኀባውዝ ብክሙ ወይቤልዎ ሰብዑ ኅብስት ፴፭ ወኅዳጥ ዓሣ። ወአዘዞሙ ለሕዝብ ፴፮ ይርፍቁ ዲበ ምድር። ወነሥአ ሰብዐ ኅብስተ ወዓሣኒ ወይእተ ጊዜ አእኰተ ወፈተተ ወወሀቦሙ ለአርዳኢሁ ወአርዳኢሁኒ አቅረቡ ለሕ ፴፯ ዝብ። ወበልዑ ኵሎሙ ወጸግቡ ወአግኅሡ ዘተርፈ ፍተታተ ሰብዐተ ፴፰ አስፈሬዳተ ምሉኣ። ወእለሰ በልዑ ዕደው የአክሉ አርብዓ ምእት ብእሲ ፴፱ ዘእንበለ አንስት ወደቅ። ወፈቲሖ አሕዛበ ዐርገ ውስተ ሐመር ወሖረ ውስተ ደወለ መጌዶል።
			ምዕራፍ ፲ወ፮ 
			ዘከመ ኅሠሡ ሰብእ
			ትእምርተ እምሰማይ
፩ ወመጽኡ ፈሪሳውያን ወሰዱቃውያን እንዘ ያሜክርዎ ወሰአልዎ ትእምርተ እምሰማይ ያርእዮሙ። ወአውሥአ እግዚእ ኢየሱስ ወይ ፪ ቤሎሙ እምከመ መስየ ወኮነ ሕዋየ ትብሉ ጽሕወ ብሔር እስመ ያቅየሐይሕ ሰማይ። ወእምከመ ፫ ጸብሐ ትብሉ ዮምሰኬ ይዘንም እስመ ያቅሐይሕ ሰማይ ድሙነ ኦ! መደልዋን ለገጸ ሰማይኑ ተአምሩ ፈክሮቶ ወተአምረ መዋዕልሰ እፎ ኢተአምሩ። ወይቤሎሙ ፬ ትውልድ ዕሉት ወዘማ ትእምርተ ተኀሥሥ ወትእምርትሰ ኢይትወሀባ ዘእንበለ ትእምርተ ዮናስ ነቢይ ወእምዝ ኀደጎሙ ወሖረ።
			በእንተ ተዐቅቦ እምትም
			ህርቶሙ ለፈሪሳውያን
ወበጺሆሙ አርዳኢሁ ማዕዶተ ፭ ረስዑ ነሢአ ኅብስት። ወይቤሎሙ ፮ እግዚእ ኢየሱስ ዑቁ ወተዐቀቡ እምብኁኦሙ ለፈሪሳውያን ወሰዱቃውያን። ወኀለዩ በበይናቲሆሙ ፯ እንዘ ይብሉ እስመሁ እንጋ ኅብስተ ኢነሣእ ይብለነ። ወአእመሮሙ ፰ እግዚእ ኢየሱስ ወይቤሎሙ ምንተ ትኄልዩ በበይናቲክሙ ኦ ሕጹጻነ ሃይማኖት እስመሁ ኅብስት አልብክሙ። ዓዲሁ ኢትሌብዉኑ ፱ ወኢትዜከሩ ዘአመ ኅምስ ኅብስት እለ ለኀምሳ ምእት ብእሲ ሚመጠነ መዛርዐ አግኅሥክሙ ወይቤልዎ ዐሠርተ ወክልኤተ። ፲ ወአመ ሰብዑ ኅብስት እለ ለአርብዓ ምእት ብእሲ ሚመጠነ አስፈሬዳተ አግኅሥክሙ ወይቤ ፲፩ ልዎ ሰብዑ። እፎ ዘኢትሌብዉ ከመ አኮ በእንተ ኅብስት ዘእቤለክሙ ዑቁ ወተዐቀቡ እምነ ብኁኦሙ ለፈሪሳውያን ወሰዱቃ ፲፪ ውያን። ወእምዝ ለበዉ አርዳኢሁ ከመ አኮ ዘይቤሎሙ በእንተ ብኅአተ ኅብስት ይትዐቀቡ አላ እምነ ትምህርቶሙ ለፈሪሳውያን ወሰዱቃውያን።
			ዘከመ ተስእሎሙ
			እግዚእ ኢየሱስ በቂሳርያ
፲፫ ወበጺሖ እግዚእ ኢየሱስ ብሔረ ቂሳርያ ዘፊልጶስ ተስእሎሙ ለአርዳኢሁ እንዘ ይብል መነ ይብልዎ ሰብእ ለወልደ ዕጓለ እመሕያው። ፲፬ ወይቤልዎ ቦ እለ ይብሉከ ዮሐንስሃ መጥምቀ ወካልኣን ይብሉከ ኤልያስሃ ወመንፈቆሙ ኤርምያስሃ ወእመአኮ አሐዱ እምነቢያት ፲፭ ቀደምት። ወይቤሎሙ አንትሙ ፲፮ ሰኬ መነ ትብሉኒ። ወአውሥአ ስምዖን ጴጥሮስ ወይቤ አንተ ውእቱ ክርስቶስ ወልደ እግዚአብሔር ሕያአው። ወአውሥአ እግዚእ ኢየሱስ ወይቤሎ ብፁዕ አንተ ስምዖን ወልደ ዮና እስመ ኢከሠተ ለከ ዘሥጋ ወደም አላ አቡየ ዘበሰማያት። ወአንሰ እብለከ ከመ ፲፰ አንተ ኰኵሕ ወዲበ ዛቲ ኰኵሕ አሐንጻ ለቤተ ክርስቲያንየ ወአናቅጸ ሲኦል ኢይኄይልዋ። ወእሁበከ ፲፱ መራኁተ መንግሥተ ሰማያት ወዘአሰርከ በምድር ይከውን እሱረ በሰማያት ወዘፈታሕከ በምድር ይከውን ፍቱሐ በሰማያት። ወእምዝ ፳ ገሠጾሙ ለአርዳኢሁ ከመ ኢይንግሩ ወኢለመኑሂ ከመ ውእቱ ኢየሱስ ክርስቶስ።
			በእንተ ሕማሙ ወሞቱ
ወእምአሜሃ እግዚእ ኢየሱስ አኀዘ ፳፩ ይንግሮሙ ለአርዳኢሁ ከመ ሀለዎ ይሑር ኢየሩሳሌም ወብዙኅ ያሐምምዎ ረበናት ወሊቃነ ካህናት ወጸሐፍ ወይትቀተል ወበሣልስት ዕለት ይትነሣእ። ወተሰጥዎ ፳፪ ጴጥሮስ ወአኀዘ ይክልኦ እንዘ ይብል ሐሰ ለከ እግዚኦ ይኩን ላዕሌከ ዝንቱ። ወተመዪጦ ይቤሎ ፳፫ ለጴጥሮስ ሑር እምድኅሬየ ሰይጣን እስመ ኮንከ ማዕቅፍየ ሊተ እስመ ኢትኄሊ ዘእግዚአብሔር ፳፬ ዘእንበለ ዘሰብእ። ወእምዝ ይቤሎሙ እግዚእ ኢየሱስ ለአርዳኢሁ ዘይፈቅድ ይትልወኒ ይጽልኣ ለነፍሱ ወያጥብዕ ወይንሣእ መስቀለ ፳፭ ሞቱ ወይትልወኒ። ወዘይፈቅድ ያድኅና ለነፍሱ ለይግድፋ ለነፍሱ በእንቲኣየ ይረክባ። ፳፮ ወምንት ይበቍዖ ለሰብእ ለእመ ኵሎ ዓለመ ረብኅ ወነፍሶ ኅጕለ ወምንተ እምወሀበ ሰብእ ለወልደ ዕጓለ እመሕያው ይምጻእ በስብሐተ አቡሁ ምስለ መላእክቲሁ ወአሜሃ የዐስዮ ለኵሉ በከመ ምግ ፳፰ ባሩ። አማን እብለክሙ ቦ እምእለ ሀለዉ ይቀውሙ ዝየ እለ ኢይጥዕምዎ ኢይጥዕምዎ ለሞት እስከ አመ ይሬእይዎ ለወልደ ዕጓለ እመሕያው እንዘ ይመጽእ በስብሐተ አቡሁ።
			ምዕራፍ ፲ወ፯
			ዘከመ አርአየ ስብሐቲሁ
			በደብረ ታቦር
፩ ወእምድኅረ ስሱ መዋዕል ነሥኦሙ እግዚእ ኢየሱስ ለጴጥሮስ ወለያዕቆብ ወለዮሐንስ እኁሁ ወአዕረጎሙ ደብረ ነዋኅ እንተ ባሕ ፪ ቲቶሙ። ወተወለጠ ራእዩ በቅድሜሆሙ ወአብርሀ ገጹ ከመ ፀሐይ ወአልባሲሁኒ ኮነ ጸዐዳ ከመ በረድ። ወናሁ አስተርአ ፫ ይዎሙ ሙሴ ወኤልያስ እንዘ ይትናገሩ ምስሌሁ። ወአውሥአ ፬ ጴጥሮስ ወይቤሎ ለእግዚእ ኢየሱስ እግዚኦ ሠናይ ውእቱ ለነ ሀለዎ ዝየ ወእመሰ ትፈቅድ ንግበር በዝየ ሠለስተ ማኅደረ አሐደ ለከ ወአሐደ ለሙሴ ወአሐደ ለኤልያስ። ወእንዘ ዘንተ ይትናገሩ ፭ ናሁ ደመና ብሩህ ጸለሎሙ ወናሁ መጽአ ቃል እምውስተ ደመና ዘይብል ዝንቱ ውእቱ ወልድየ ዘአፈቅር ዘቦቱ ሠመርኩ ወሎቱ ስምዕዎ። ወሰሚዖሙ አርዳኢሁ ፮ ደንገፁ ወፈርሁ ጥቀ ወወድቁ በገጾሙ ዲበ ምድር። ወቀርበ ፯ እግዚእ ኢየሱስ ወለከፎሙ ወይቤሎሙ ተንሥኡ ወኢትፍርሁ። ወአንሥኡ አዕይንቲሆሙ ወአልቦ ፰ ዘርእዩ ወኢመነሂ ዘእንበለ እግዚእ ኢየሱስ ባሕቲቱ። ወእንዘ ፱ ይወርዱ እምደብር አዘዞሙ እግዚእ ኢየሱስ እንዘ ይብል ኢትንግሩ ወኢለመኑሂ ዘርኢክሙ እስከ አመ ወልደ ዕጓለ እመሕያው እሙታን ይትነሣእ።ው እተስእልዎ አር ፲ ዳኢሁ እንዘ ይብሉ እፎ ይብሉ ጸሐፍት ኤልያስ ሀለዎ ይምጻእ ፲፩ ቅድመ። ወአውሥአ እግዚእ ኢየሱስ ወይቤሎሙ እወ ኤልያስ ይቀድም መጺአ ወያስተራትዕ ኵሎ። ፲፪ ወባሕቱ እብለክሙ ከመ ኤልያስ ወድአ መጽአ ወኢያእመርዎ ወባሕቱ ገብሩ ላዕሌሁ ኵሉ ዘከመ ፈቀዱ ወከማሁ ለወልደ ዕጓለ እመሕያውኒ ሀለዎ ይሕምም እምኔ ፲፫ ሆሙ። ወእመዝ አእመሩ አርዳኢሁ ከመ በእንተ ዮሐንስ መጥምቅ ይቤሎሙ።
			በእንተ ዘነጋገር
፲፬ ወበጺሖ ኅበ ሕዝብ ቀርበ ኅቤሁ ብእሲ ወሰገደ ሎቱ እንዘ ይት ፲፭ መሐለል ወይብል፤ እግዚኦ ተሣሀል ሊተ ወልድየ እስመ እኩይ ጋኔን አኀዞ ወያንገረግሮ ወበአርእስተ አውራኀ ይሣቅዮ ወመብዝኅቶስ ያወድቆ ውስተ ማይ። ፲፮ ወአምጻእክዎ ኅበ አርዳኢከ ወስ ፲፯ እኑ ፈውሶቶ። ወእምዝ አውሥአ እግዚእ ኢየሱስ ወይቤ ኦ ትውልድ ኢአማኒት ወዕሉት እስከ ማእዜኑ እሄሉ ምስሌክሙ ወእስከ ማእዜኑ እትዔገሠክሙ አም ፲፰ ጽእዎ ሊተ ዝየ። ወገሠጾ እግዚእ ኢየሱስ ወወፅአ ጋኔኑ እምላዕሌሁ ወሐይወ ወልዱ በይእቲ ሰዓት። ወእምዝ ቀሪቦሙ አር ፲፱ ዳኢሁ እንተ ባሕቲቶሙ ይቤልዎ እግዚእ ኢየሱስ በእንተ ምንት ንሕነ ስእነ አውፅኦቶ። ወይቤሎሙ እግዚእ ኢየሱስ በእ ፳ ንተ ሕጻጸ ሃይማኖትክሙ አማን እብለክሙ እመ ብክሙ ሃይማኖት መጠነ ኅጠተ ሰናፔ ወትብልዎ ለዝ ደብር ፍልስ እምዝየ ኅበ ከሃ ወይፈልስ ወአልቦ ኢይ ፳፩ ወፅእ ዘእንበለ በጾም ወበጸሎት። ወእንዘ ያንሶስዉ ውስተ ገሊላ ይቤ ፳፫ ወአመ ሣልስት ዕለት ይትነሣእ ወተከዙ ጥቀ አርዳኢሁ ሰሚዖሙ ዘንተ።
			በእንተ ውሂበ ጸባሕት
ጸባሕት ቅፍርናሆም መጽኡ እለ ፳፬ ጸባሕተ ዲናር ይነሥኡ ኅበ ጴጥሮስ ወይቤልዎ ሊቅክሙሰ ኢይሁብኑ ጸባሐተ። ወይቤ እወ ወበ ፳፭ ዊኦ ውስተ ቤት አቅደመ እግዚእ ኡየሱስ ብሂሎቶ ምንተ ትብል ስምዖን ነገሥተ ምድር እምኅበ መኑ ይነሥኡ ጸባሐተ ወጋዳ እምኅበ ውሉዶሙኑ ወሚመ እምኅበ ፳፮ ነኪር። ወይቤ እምኅበ ነኪር ወይቤሎ እግዚእ ኢየሱስ እንጋ ውሉዶሙሰኬ አግዓዝያንኑ እሙንቱ። ፳፯ ወባሕቱ ከመ ኢያንጐርጕሩ ሑር ውስተ ባሕር ወደይ መቃጥነ ወዘቀዳሚ አሥገርከ ዓሣ ንሣእ ወክሥት አፉሁ ወትረክብ ዲናረ ስጢጥራስ ዘውእቱ አርባዕቱ ድርህም ኪያሁ ንሣእ ወሀቦሙ ህየንቴየ ወህየንቴከ።
			ምዕራፍ ፲ወ፰
			በእንተ ትምህርተ ትሕትና
፩ ወበይእቲ ሰዓት ቀርቡ ኅቤሁ አርዳኢሁ ለእግዚእ ኢየሱስ እንዘ ይብሉ መኑ እንጋ የዐቢ በመን ፪ ግሥተ ሰማያት። ወጸውዐ ሕፃነ ፫ ወአቀሞ ማእከሎሙ። ወይቤ አማን እብለክሙ እመ ኢተመየጥክሙ ወኢኮንክሙ ከመ ዝንቱ ሕፃን ኢትበውኡ ውስተ መንግ ፬ ሥተ ሰማያት። ወዘአትሐተ ርእሶ ከመ ዝንቱ ሕፃን ውእቱ ዘየዐቢ ፭ በመንግሥተ ሰማያት። ወዘሂ ተወክፈ አሐደ ሕፃነ ዘከመዝ በስምየ ፮ ኪያየ ተወክፈ። ወለዘሂ አስሐቶ ለአሐዱ እምእሉ ንኡሳን የአምኑ ብየ ይኄይሶ ከመ ይእስሩ በክሣዱ ማኅረጸ አድግ ወያስጥምዎ ውስተ ልጐተ ባሕር። አሌ ፯ ሎቱ ለዓለም እመንሱት ወባሕቱ አሌ ሎ ለውእቱ ብእሲ ዘያመጽኣ ለመንሱት። ወእመኒ ፰ እዴከ አው እግርከ ታስሕተከ ምትራ ወግድፋ እምላዕሌከ እስመ ይኄይሰከ ትባእ ውስተ ሕይወት ሐንካሰከ ወፅዉሰከ እምእንዘ ብከ ክልኤ እድ ወክልኤ እግር ትትወደይ ውስተ እሳት ዘለዓለም። ወእመኒ ዐይንከ ታስሕተከ ምልሓ ፱ ወግድፋ እምላዕሌከ እስመ ይኄይሰከ ነቋረከ ትባእ ውስተ ሕይወት እምእንዘ ክልኤ ዐይን ብከ ትትወደይ ውስተ እሳተ ገሃነም። ዑቁ ኢታስተሐቅርዎ ለአሐዱ ፲ እምእሉ ንኡሳን እብለክሙ ከመ መላእክቲሆሙ በሰማያት ወትረ ይሬእዩ ገጾ ለአቡየ ዘበሰማያት። እስመ መጽአ ወልደ ዕጓለ እመ ፲፩ ሕያው ከመ ይኅሥሥ ወያድኅን ዘተኀጕለ።
			በእንተ በግዕ ዘተኀጕለ
ምንተ ትብሉ እመቦ ብእሲ ፲፪ ዘቦቱ ምእት አባግዕ ወእመ ተገድፈ አሐዱ እምውስቴቶሙ አኮሁ የኀድግ ተስዓ ወተስዐተ ውስተ ገዳም ወየሐውር ይኅሥሥ ዘተ ፲፫ ገድፎ። ወእምከመ ረከቦ አማን እብለክሙ ከመ ይትፌሣሕ በእንቲኣሁ ፈድፋደ እምተስዓ ወተስዐቱ ፲፬ እለ ኢተገድፉ። ከማሁኬ ኢይፈቅድ አቡየኒ ዘበሰማያት ከመ ይትኀጐል አሐዱ እምእሉ ንኡሳን።
			በእንተ ገሥጾተ እኍ
፲፭ ወእመኒ አበሰ ለከ እኁከ ሑር ወገሥጾ በባሕቲትከ በባሕቲቱ አንተ ወውእቱ ወእመ ሰምዐከ ፲፮ ረባኅኮ ለእኁከ። ወእመሰ ኢሰምዐከ ንሣእ ምስሌከ በዳግም አሐደ አው ክልኤተ እስመ በአፈ ክልኤቱ ወሠለስቱ ሰማዕት ይቀውም ፲፯ ኵሉ ነገር። ወእመሰ ኢሰምዖሙ ሎሙሂ ንግራ ለቤተ ክርስቲያን ወእመሰ ለቤተ ክርስቲያንሂ ኢሰምዓ ይኩን ከመ አረማዊ ወመ ፲፰ ጸብሓዊ። አማን እብለክሙ ዘአሰርክሙ በምድር ይከውን እሱረ በሰማያት ወዘፈታሕክሙ በምድር ፲፱ ይከውን ፍቱሐ በሰማያት። ወዓዲ እብለክሙ ለእመ ኅብሩ ክልኤቱ አው ሠለስቱ እምኔክሙ በውስተ ምድር በእንተ ኵሉ ግብር ዘሰአሉ ይትገበር ሎሙ በኀበ አቡየ ዘበሰ ፳ ማያት። እስመ ኅበ ሀለዉ ክልኤቱ ወሠለስቱ ጉብኣን በስምየ ህየ እሄሉ አነ ማእከሎሙ። ወእምዝ ቀርበ ፳፩ ኅቤሁ ጴጥሮስ ወይቤሎ እግዚኦ ስነፍ እመ አበሰ ሊተ እኁየ እኅድግ ሎቱ እስከ ስብዕኑ። ወይቤሎ ፳፪ እግዚእ ኢየሱስ ኢይብለከ እስከ ስብዕ አላ እስከ ሰብዓ በበስብዕ። 
			በእንተ ምሳሌ ንጉሥ
			ወአግብርቲሁ
በእንተዝ ትመስል መንግሥተ ፳፫ ሰማያት ብእሴ ንጉሠ ዘፈቀደ ይትሐሰቦሙ ለአግብርቲሁ። ወሶበ ፳፬ አኀዘ ይትሐሰቦሙ አምጽኡ ሎቱ አሐደ ዘይፈድዮ እልፈ መካልየ። ወኀጢኦ ዘይፈድዮ አዘዘ እግዚኡ ፳፭ ይሢትዎ ምስለ ብእሲቱ ወምስለ ውሉዱ ወኵሎ ዘቦ እስከ ይፈዲ። ወወድቀ እንከ ውእቱ ገብር ታሕተ ፳፮ እገሪሁ ወሰገደ ሎቱ ወአስተብቍዖ እንዘ ይብል እግዚኦ ተዐገሠኒ ወኵሎ እፈድየከ። ወምሕሮ ፳፯ እግዚኡ ለውእቱ ገብር ወፈትሖ ወዕዳሁኒ ኀደገ ሎቱ። ወወፂኦ ፳፰ ውእቱ ገብር ረከበ አሐደ ገብረ እምነ አብያጺሁ ዘይፈድዮ ምእተ ዲናረ ወአኅዞ ወኀነቆ እንዘ ይብል ሀበኒ ዘትፈድየኒ። ወወድቀ ውእቱ ፳፱ ገብር ታሕተ እገሪሁ ወአስተብቍዖ እንዘ ይብል ተዐገሠኒ ወኵሎ እፈድየከ። ወአበዮ ወሖረ ወሞቅሖ ፴ ፴፩ እስከ ይፈድየ። ወር እዮሙ አብያጺሁ ዘገብረ ተከዙ ጥቀ ወሐዊሮሙ ነገርዎ ለእግዚኦሙ ኵሎ ፴፪ ዘገብረ። ወእምዝ ጸውዖ እግዚኡ ወይቤሉ ኦ ገብር እኩይ ኵሎ ዕዳከ ኅደጉ ለከ እስመ አስተብ ፴፫ ቋዕከኒ። አኮሁ መፍትው አንተሂ ትምሀር ቢጸከ በከመ አነ መሐር ፴፬ ኩከ። ወተምዐ እግዚኡ ወመጠዎ ለእለ ይሣቅይዎ እስከ አመ ይሤ ፴፭ ልጥ ኵሎ ዘይፈድዮ። ከማሁኬ አቡየኒ ሰማያዊ ይገብር ብክሙ እመ ኢኀድግሙ አበሳሆሙ ለቢጽክሙ እምኵሉ ልብክሙ።
			ምዕራፍ ፲ወ፱
			ዘከመ አሕየውዎ
			ለብዙኃን ሕሙማን
፩ ወሶበ ፈጸመ እግዚእ ኢየሱስ ዘንተ ነገረ ተንሥአ እምገሊላ ወበጽሐ ውስተ ብሔረ ይሁዳ ማዕ ፪ ዶተ ዮርዳኖስ። ወተለውዎ አሕዛብ ብዙኃን ወፈወሶሙ ብህየ።
			በእንተ ዘኢይደሉ
			ኅዲገ ብእሲት
፫ ወመጽኡ ኅቤሁ ፈሪሳውያን እንዘ ያሜክርዎ ወይቤልዎ ይከውኖሁ ለብእሲ ይኅድር ብእሲቶ በኵሉ ዘአበሰት ሎቱ። ወአውሥአ ወይ ፬ ቤሎሙ ኢያንበብክሙኑ ዘውስተ ኦሪት ከመ ዘፈጠሮሙ እግዚአብሔር እምትካት ተባዕተ ወአንስተ ገብሮሙ። ወይቤ «በእንተዝ የኀ ፭ ድግ ብእሲ አባሁ ወእሞ ወይተልዋ ለብእሲቱ ወይከውኑ ክልኤሆሙ አሐደ ሥጋ።» እንከሰኬ ፮ ኢኮኑ ክልኤተ አላ አሐዱ ሥጋ እሙንቱ ዘእግዚአብሔር አስተፃመረ ሰብእ ኢይፍልጥ። ወይቤልዎ ፯ ለምንት እንከ አዘዘ ሙሴ ከመ የሀብዋ መጽሐፈ ኅዳጋቲሃ ወይኅድግዋ። ወይቤሎሙ ሙሴሰ አዘ ፰ ዘክሙ በከመ እከየ ልብክሙ ትኅድጉ አንስቲያክሙ ትካትሰ አኮ ከማሁ ዘተገብረ። እብለክሙ አነሂ ፱ ኵሉ ዘይድኅር ብእሲቶ ዘእንበለ ትዘሙ በላዕሌሁ ለሊሁ ረሰያ ዘማ ወአውሰበ ካልእተ ዘመወ ወእንተሂ ደኀርዋ አውሰበ ዘመወ። ወይቤልዎ አርዳኢሁ እመሰ ከመዝ ፲ ውእቱ ሥርዐተ ብእሲ ወብእሲት አኮ ሠናይ አውስቦ። ወይቤሎሙ ፲፩ አኮ ለኵሉ ዘይትከሀል ዝንቱ ዘእንበለ ዳዕሙ ለዘተውህቦ። እስመ ፲፪ ቦ ሕፅዋን እለ ከማሁ ተወልዱ እምከርሠ እሞሙ ወቦ ሕፅዋን እለ ሐፀውዎሙ ሰብእ ወቦ ሕፅዋን እለ ሐፀዉ ርእሶሙ በእንተ መንግሥተ ሰማያት ወዘሰ ይክል ተዐግሦ ለይትዐገሥ።
			በእንተ ሕፃናት እለ
			መጽኡ ኅበ እግዚእ ኢየሱስ
፲፫ ወእምዝ አምጽኡ ሎቱ ሕፃናተ ከመ ያንብር እዴሁ ላዕሌሆሙ ወይጸሊ ወገሠጽዎሙ አርዳኢሁ። ፲፬ ወይቤሎሙ እግዚእ ኢየሱስ ኢትክልእዎሙ ለሕፃናት ይምጽኡ ኅቤየ እስመ ለዘከመ እሉ ይእቲ መንግ ፲፭ ሥስተ ሰማያት። ወአንበረ እዴሁ ላዕሌሆሙ ወኀለፈ እምህየ።
			በእንተ ባዕል
			ዘተስእሎ ለእግዚእነ
፲፮ ወናሁ መጽአ አሐዱ ወሬዛ ወይቤሎ ሊቅ ኄር ምንተ እግበር እምሠናያት ከመ እረስ ሕይወተ ዘለዓ ፲፮ ለም። ወይቤሎ ለምንት ትብለኒ ኄር አልቦ ኄር ዘእንበለ አሐዱ እግዚአብሔር ወእመሰ ትፈቅድ ትባእ ውስተ ሕይወት ዕቀብ ትእ ፲፰ ዛዛተ። ወይቤሎ አያተኑ ዘአዐቅብ ወይቤሎ እግዚእ ኢየሱስ ኢትቅትል ነፍሰ ኢትዘሙ ኢትስርቅ ፲፱ ኢትኩን ስምዐ በሐሰት። አክብር አባከ ወእመከ ወአፍቅር ቢጸከ ከመ ነፍከ። ወይቤሎ ውእቱ ፳ ወሬዛ ዘንተሰ ኵሎ ዐቀብኩ እምንእስየ ምንት እንከ ዘተርፈኒ። ወነጸሮ እግዚእ ኢየሱስ ወይቤሎ ፳፩ አሐቲ ተርፈተከ እመሰ ትፈቅድ ፍጹመ ትኩን ሑር ወሢጥ ኵሎ ዘብከ ወሀብ ለነዳያን ወታጠሪ ለከ መዝገበ ዘበሰማያት ወነዓ ትልወኒ። ወሰሚዖ ወሬዛ ዘንተ ነገረ ፳፪ ኀለፈ ትኩዞ እስመ ብዙኅ ጥሪቱ። ወይቤሎሙ እግዚእ ኢየሱስ ለአ ፳፫ ርዳኢሁ አማን እብለክሙ ከመ ባዕል እምዕፁብ ይበውእ ውስተ መንግሥተ ሰማያት። ወካዕበ እብ ፳፬ ለክሙ ይቀልል ይኅልፍ ገመል እንተ ስቍረተ መርፍእ እምባዕል ይባእ ውስተ መንግሥተ እግዚአብሔር። ወሰሚዖሙ አርዳኢሁ አን ፳፭ ከሩ ጥቀ እንዘ ይብሉ መኑ እንጋ ይክል ድኂነ። ወነሰሮሙ እግዚእ ፳፮ ኢየሱስ ወይቤሎሙ በኅበ ሰብእ ኢይትከሀል ዝ ወበኀበ እግዚአብሔርሰ ኵሉ ይትከሀል።
			በእንተ ነሢአ
			ዕሴት ምክዕቢት 
ወእምዝ አውሥአ ጴጥሮስ ወይ ፳፯ ቤሉ ናሁኬ ንሕነ ኀድግነ ኵሎ ወተሎናከ ምንተ እንከ ንረክብ። ፳፰ ወይቤሎሙ እግዚእ ኢየሱስ አማን እብለክሙ አንትሙ እለ ተለውክሙኒ አመ ዳግም ልደት አመ ይነብር ወልደ ዕጓለ እመሕያው ዲበ መንበረ ስብሐቲሁ አንትሙኒ ትነብሩ ዲበ ዐሠርቱ ወክልኤቱ መናብርት ወትኴንኑ ዐሠርተ ወክልኤተ ሕዝብ እስራኤል። ፳፱ ወኵሉ ዘኀደገ አብያተ ወአኅወ ወአኃተ ወአበ ወእመ ወብእሲተ ወውሉደ ወገራውሀ በእንተ ስምየ ምእተ ምክዕቢተ ይነሥእ ወሕይ ፴ ወተ ዘለዓለም ይወርስ። ወብዙኃን ቀደምት ይከውኑ ደኀርተ ወደኀርትኒ ይከውኑ ቀደምተ።
			ምዕራፍ ፳
			በእንተ ምሳሌ ዐቀብተ ወይን
፩ እስመ ትመስል መንግሥተ ሰማያት ብእሴ በዓለ ቤት ዘወፅአ በነግህ ይትዐሰብ ገባእተ ለዐጸደ ፪ ወይኑ። ወተካሀሎሙ ዐስቦሙ በበ ዲናር ለዕለት ወፈነዎሙ ውስተ ፫ ዐጸደ ወይኑ ይትቀነዩ። ወወፂኦ ጊዜ ሠለስቱ ሰዓት ርእየ ካልኣነ እንዘ ይቀውም ውስተ ምሥያጥ ፬ ፅሩዓነ። ወሎሙኒ ይቤሎሙ ሑሩ አንትሙኒ ውስተ ዐጸደ ወይንየ ተቀነዩ ወዘረትዐኒ እሁበክሙ ወእሙንቱሂ ሖሩ። ወካዕበ ወፂኦ ፭ ጊዜ ስሱ ወተስዑ ሰዓት ገብረ ከማሁ ክመ። ወጊዜ ዐሥሩ ወአ ፮ ሐዱ ሰዓት ወፂኦ ረከበ ካልኣነ እንዘ ይቀውም ወይቤሎሙ ምንትኑ ዘአቀመክሙ ዝየ ኵሎ ዕለተ ፅሩዓኒክሙ ዝየ ኵሎ ዕለተ ፅሩዓኒክሙ። ወይቤልዎ እስመ ፯ አልቦ ዘተዐሰበነ ወይቤሎሙ ሑሩ አንትሙኒ ውስተ ዐጸደ ወይንየ ወተቀነዩ ወዘረትዐኒ እሁበክሙ። ወመስዮ ይቤሎ በዓለ ፰ ዐጸደ ወይን ለመጋቢሁ ጸውዖሙ ለገባእት ወሀቦሙ ዐስቦሙ ወአኅዝ ቅድመ እምደኀርት እስከ ቀደምት። ወመጽኡ እለ ዐሥሩ ወአ ፱ ሐዱ ሰዓት ወነሥኡ በበ ዲናር። ወመጽኡ ቀደምት ወመሰሎሙ ዘያ ፲ ፈደፍዱ ነሢአ እምእሉ ወነሥኡ በበ ዲናር እሙንቱሂ። ወነሢኦሙ ፲፩ አንጐርጐሩ ላዕሌሁ ለበዓለ ቤት። እንዘ ይብሉ ለእሉ ደኀርት ዘአ ፲፪ ሐተ ሰዓት ተቀንዩ አስተዓረይኮሙ ምስሌነ ለእለ ጾርነ ክበዳ ወላህባ ለዕለት። ወአውሥአ ወይ ፲፫ ቤሎ ለአሐዱ እምኔሆሙ ኢዐመፅኩከ ዐርክየ አኮኑ በዲናር ተካሀልኩከ። ንሣእ ዘይረክበከ ወሑር ፲፬ ወፈቀድኩ አነ ለዝንቱ ደኃራዊ አሀቦ ከማከ። ወሚመ ኢይከው ፲፭ ነኒሁ እግበር ዘፈቀድኩ በንዋይየ አው ዐይንከኑ ሐማሚ ውእቱ እስመ አነ ኄር አነ። ከማሁኬ ይከውኑ ደኀርት ቀደምተ ወቀደምትኒ ደኀርተ እስመ ብዙኃን ጽዉዓን ወኅዳጣን ኅሩያን።
			ዘከመ ነገሮሙ በእንተ
			ሕማሙ ወሞቱ
፲፯ ወእንዘ የዐርግ እግዚእ ኢየሱስ ኢየሩሳሌም ነሥኦሙ ለዐሠርቱ ወክልኤቱ አርዳኢሁ እንተ ባሕቲቶሙ ወአግኅሦሙ እምፍኖት ወይ ፲፰ ቤሎሙ። ናሁ ነዐርግ ኢየሩሳሌም ወይእኅዝዎ ለወልደ ዕጓለ እመሕያው ወያገብእዎ ኅበ ሊቃነ ካህናት ወጸሐፍት ወይኴንንዎ በሞት። ፲፱ ወይሜጥውዎ ለሕዝብ ወይሣለቁ ላዕሌሁ ወይቀሥፍዎ ወይሰቅልዎ ወበሣልስት ዕለት ይትነሣእ።
			በእንተ ደቂቀ ዘብዴዎስ
፳ ወእምዝ መጽአት ኅቤሁ እሞሙ ለደቂቀ ዘብዴዎስ ምስለ ደቂቃ ወሰገደት ሎቱ እንዘ ትስእል እም ፳፩ ኅቤሁ። ወይቤላ ምንተ ትፈቅዲ እግበር ለኪ ወትቤሎ ረሲ ሊተ ከመ ይንበሩ እሉ ደቂቅየ ክልኤሆሙ አሐዱ በየማንከ ወአሐዱ በጸ ፳፪ ጋምከ በመንግሥትከ። ወአውሥአ እግዚእ ኢየሱስ ወይቤ ኢተአምሩ ዘትስእሉ ትክሉኑ ሰትየ ጽዋዕ ዘአነ እሰቲ ወጥምቀትየኒ ዘአነ እጠመቅ ትጠመቁኑ ወይቤልዎ እወ ንክል። ወይቤሎሙ ጽዋዕየሰ ትሰትዩ ወጥ ፳፫ ምቀትየኒ ትጠመቁ ወነቢረሰ በየማንየ ወበጸጋምየ አኮ አነ ዘእሁብ ዘእንበለ ለእለ አስተዳለወ ሎሙ አቡየ ዘበሰማያት። ወሰሚዖሙ ዐሠ ፳፬ ርቱ አንጐርጐሩ ላዕለ ክልኤቱ አኅው። ወጸውዖሙ እግዚእ ኢየ ፳፭ ሱስ ወይቤሎሙ ኢተአምሩኑ ከመ መኳንንቲሆሙ ለአሕዛብ ይኴንንዎሙ ወዐበይቶሙ ይሤለጡ ላዕሌሆሙ። ወለክሙሰ አኮ ከማሁ ወባ ፳፮ ሕቱ ዘይፈቅድ እምኔክሙ ይኩን ዐቢየ ይኩንክሙ ገብረ። ወዘሂ ፳፯ ይፈቅድ እምኔክሙ ይኩን ሊቀ ይኩንክሙ ላእከ። እስመ ኢመጽአ ፳፰ ወልደ ዕጓለ እመሕያው ከመ ይትለአክዎ ዘእንበለ ዳእሙ ከመ ይትለአክ ወየሀብ ነፍሶ ቤዛ ብዙኃን።
			በእንተ ክልኤቱ ዕዉራን
ወወፂኦ እምኢያሪሆ ተለውዎ ፳፱ ሰብእ ብዙኃን። ወናሁ ክልኤቱ ፴ ዕዉራን ይነብሩ ጥቃ ፍኖት ወሰሚዖሙ ከመ እግዚእ ኢየሱስ የኀልፍ ጸርሑ እንዘ ይብሉ ተሣሀለነ እግዚኦ ወልደ ዳዊት። ወሰብእሰ ፴፩ ይጌሥጽዎሙ ከመ ያርምሙ ወአፈድፈዱ ጸሪሐ እንዘ ይብሉ ተሣሀ ፴፪ ለነ እግዚኦ ወልደ ዳዊት። ወቆመ እግዚእ ኢየሱስ ወጸውዖሙ ወይቤሎሙ ምንተ ትፈቅዱ እግበር ፴፫ ለክሙ። ወይቤልዎ እግዚኦ ከመ ፴፬ ይትከሠታ አዕይንቲነ። ወአምሐርዎ ለእግዚእ ኢየሱስ ወገሠሦሙ አዕይንቲሆሙ ወበጊዜሃ ነጸሩ ወተለውዎ።
			ምዕራፍ ፳ወ፩
			ዘከመ ቦአ እግዚእ
			ኢየሱስ ኢየሩሳሌም
፩ ወቀሪቦ እግዚእ ኢየሱስ ኢየሩሳሌም በጽሐ ቤተ ፋጌ እንተ ገቦ ደብረ ዘይት ወእምዝ ፈነወ እግዚእ ኢየሱስ ክልኤተ እምአርዳ ፪ ኢሁ። ወይቤሎሙ ሑሩ ሀገረ ዘቅድሜክሙ ወይእተ ጊዜ ትረክቡ አድግተ እስርተ ምስለ ዕዋላ ፍትሕዎሙ ወአጽምእዎሙ ሊተ። ፫ ወእመቦ ዘይቤለክሙ ምንተ ትገብሩ በሉ እግዚኦሙ ይፈቅዶሙ ፬ ወበጊዜሃ ይፌንዉክሙ። ወዝ ኵሉ ዘኮነ ከመ ይትፈጸም ዘተብህለ በነ ፭ ቢይ። «በልዋ ለወለተ ጽዮን ነዋ ንጉሥኪ ይመጽእ ኅቤኪ ጻድቅ ወየዋህ እንዘ ይጼዐን ዲበ እድ ፮ ወዲበ ዕላዋ።» ወሐዊሮሙ አርዳኢሁ ገብሩ በከመ አዘዞምሙ እግዚእ ኢየሱስ። ወአምጽኡእድ ፯ ግተ ወዕዋላ ወረሐኑ አልባሲሆሙ ላዕሌሆሙ ወተጽዕነ እግዚእ ኢየሱስ ዲቤሆሙ። ወዘይበዝኁ ሕዝብ ፰ ነጸፉ አልባሲሆሙ ውስተ ፍኖት ወካልኣንሂ መተሩ አዕጹቀ እምውስተ ዕፀው ወንጸፉ ውስተ ፍኖት። ወሕዝብሰ እለ የሐውሩ ቅድሜሁ ፱ ወእለሂ ይተልዉ ይጸርሑ ቅድሜሁ ፱ ወለእለሂ ይተልዉ ይጸርሑ ወይብሉ ሆሣዕና ለወለደ ዳዊት ቡሩክ ዘይመጽእ በስመ እግዚአብሔር ሆሣዕና በአርያም። ወበዊኦ እግዚእ ኢየሱስ ፲ ኢየሩሳሌም ተሀውከት ኵላ ሀገር እንዘ ትብል መኑ ውእቱ ዝንቱ። ወይቤሉ አሕዛብ ዝ ውእቱ ኢየ ፲፩ ሱስ ነቢይ ዘእምናዝሬት ዘገሊላ። ወቦአ እግዚእ ኢየሱስ ቤተ መቅ ፲፪ ደስ ወሰደደ ኵሎ እለ ይሠይጡ ወይሣየቱ በቤተ መቅደስ ወገፍትዐ ማእዳቲሆሙ ለመወልጣን ወመናብርቲሆሙ ለእለ ይሠይጡ ርግበ። ወይቤሎሙ ጽሑፍ ዘይ ፲፫ ብል ቤትየሰ ቤተ ጸሎት ይሰመይ ወአንትሙሰ ረሰይክምዎ በአተ ፈያት ወሰረቅት።
			በእንተ ዕዉራን ወሐንካሰን
ወመጽኡ ኅቤሁ ዕዉራን ወሐንካ ፲፬ ሳን በቤተ መቅደስ ወአሕየዎሙ። ወሶበ ርእዩ ሊቃነ ካህናት ወጸ ፲፭ ሐፍት መንክረ ዘገብረ ወደቂቅኒ እንዘ ይጸርሑ በቤተ መቅደስ፥ ወይብሉ ሆሣዕና ለወልደ ዳዊት ኢሐወዞሙ አላ አንጐርጐሩ። ፲፮ ወይቤልዎ ኢትሰምዕኑ ዘይብሉ እሉ ደቂቅ ወይቤሎሙ እግዚእ ኢየሱስ እወ አልቦሁ አመ አንበብክሙ ዘይቤ «እምአፈ ደቂቅ ወሕፃናት አስተዳሎከ ስብሐተ።» ፲፯ ወኀደጎሙ ወወፅአ አፍኣ እምሀገር ወቦአ ቢታንያ ወቤተ ህየ።
			በእንተ በለስ እንተ
			አልባቲ ፍሬ
፲፰ ወጸቢሖ እንዘ የዐርግ እግዚእ ፲፱ ኢየሱስ ሀገረ ርኅበ። ወርእየ ዕፀ በለስ በፍኖት ወሖረ ኅቤሃ ይንሣእ ፍሬ እምኔሃ ወኢረከበ ውስቴታ ዘእንበለ ቈጽል ባሕቲቱ ወይቤላ ኢይኩን እንከ ፍሬ እምውስቴትኪ ለዓለም ወየብሰት በጊዜሃ ፳ ይእቲ በለስ። ወርእዮሙ አርዳኢሁ አንከሩ ወይቤሉ እፎ በጊዜሃ የብ ፳፩ ሰት ዛቲ በለስ። ወአውሥአ እግዚእ ኢየሱስ ወይቤሎሙ አማን እብለክሙ እመ ብክሙ ሃይማኖት ወኢትናፍቁ አኮ ክመ ዕፀ ባሕቲቶ ዘትገብሩ አላ ለዝንቱ ደብር ለእመ ትብልዎ ተንሥእ ወተወረው ውስተ ባሕር ይከውን ፳፪ ለክሙ። ወኵሎ ዘሰአልክሙ በጸሎት እነ ትትአመኑ ትነሥኡ።
			ዘከመ ተስእልዎ ካህናት
			ወረበናት ለእግዚእ ኢየሱስ
ወበዊኦ ቤተ መቅደስ እንዘ ይሜ ፳፫ ህር ወርቡ ኅቤሁ ሊቃነ ካህናት ወመላህቅተ ሕዝብ እንዘ ይብሉ በመባሕተ መኑ ትገብር ዘንተ ወመኑ ወሀበከ እንተ ሥልጣነ። ወአውሥአ እግዚእ ኢየሱስ ወይ ፳፬ ቤሎሙ እሴአለክሙ አነሂ አሐተ ቃለ ወእምከመ ነገርክሙኒ አነሂ አየድዐክሙ በአይ ሥልጣን እገብር ዘንተ። ጥምቀቱ ለዮሐንስ እምአ ፳፭ ይቴ ውእቱ እምሰማይኑ ወሚመ እምሰብእ ወኀለዩ በበይናቲሆሙ ወይቤሉ እመ ንብሎ እምሰማይ ይብለነ በእፎኬ ዘኢአመንክምዎ። ወእመሂ ንብሎ እምሰብእ ንፈር ፳፮ ሆሙ ለሕዝብ እስመ ከመ ነቢይ ይሬእይዎ ለዮሐንስ። ወአውሥእዎ ፳፯ ለእግዚእ ኢየሱስ ወይቤልዎ ኢነአምር ወይቤሎሙ ውእቱኒ አነሂ ኢያየድዐክሙም በአይ ሥልጣነ እገብር ዘንተ።
			ምሳሌ በእንተ 
			ክልኤቱ አኀው
ወምንተ ትብሉ አሐዱ ብእሲ ፳፰ ቦቱ ክልኤቱ ደቂቅ አኅዉ ወይቤትሎ ለቀዳማዊ ወልድየ ሑር ተቀነይ ዮም ውስተ ዐጸደ ወይንየ። ፳፱ ወአውሥአ ወይቤ ኦሆ እግዚእየ ፴ ወኢሖረ። ወለካልኡኒ ዘይንእስ ይቤሎ ከማሁ ወአውሥአ ወይቤ እንብየ ወእምድኅረዝ ነስሐ ወሖረ። ፴፩ መኑ እንከ እምክልኤሆሙ ዘገብረ ፈቃደ አቡሁ ወይቤልዎ ደኃራዊ ወይቤሎሙ እግዚእ ኢየሱስ አማን እብለክሙ ከመ ኃጥኣን ወመጸብሓን ወዘማውያን ይቀድሙክሙ በዊአ ውስተ መንግሥተ እግዚአ ፴፪ ብሔር። እስመ መጽአ ኅቤክሙ ዮሐንስ በፍኖተ ጽድቅ ወኢአመንክምዎ ወመጸብሓንሰ ወዘማውያን አምንዎ ወአንትሙሰ ርእየ ክሙሂ ኢነሳሕክሙ ጥቀ ድኅረ ለአሚን ቦቱ።
			ምሳሌ በእንተ ዐጸደ ወይን
፴፫ ወይቤሎሙ ካእልተ ምሳሌ ስምዑ ብእሲ በዓለ ቤት ተከለ ዐጸደ ወይን ወገብረ ሎቱ ጸቈነ ወከረየ ውስቴቱ ምክያደ ወሐነጸ ማኅፈደ ወወሀቦሙ ለዐቀብት ወነ ፴፬ ገደ። ወአመ በጽሐ ጊዜ ፍሬሁ ፈነወ አግብርቲሁ ኅበ ዐቀብት ከመ ያምጽኡ ሎቱ እምፍሬ ወይኑ። ፴፭ ወአኅዝዎሙ እሉ ዐቀብት ለአግብርቲሁ ቦ ዘቀሠፉ ወቦ ዘወገሩ ወቦ ዘቀተሉ። ወእምዝ ፈነወ ካል ፴፮ ኣነ አግብርተ እለ ይበዝኁ እም ቀደምት ወኪያሆሙኒ ከማሆሙ ረሰይዎሙ። ወድኅረ ፈነወ ኅቤ ፴፯ ሆሙ ወልደ እንዘ ይብል የኀፍርዎ ለወድየሰ። ወሶበ ርእይዎ ፴፰ እሉ ዐቀብት ለወልዱ ይቤሉ በበይናቲሆሙ ነዋ ዝ ውእቱ ወራሲሁ ንዑ ንቅትሎ ወንርከብ ርስቶ። ወነሥእዎ ወአውፅእዎ አፍኣ እም ፴፱ ዐጸደ ወይን ወቀተልዎ። ወአመ ፵ መጽአ በዓለ ዐጸደ ወይን ምንተ እንከ ይሬስዮሙ ለእሉ ዐቀብት። ወይቤልዎ በእኪት ይቀትሎሙ ፵፩ ለእኩያን ወወይኖሂ ይሁብ ለካልኣን ዐቀብት እለ ይሁብዎ ፍሬሁ በበጊዜሁ። ወይቤሎሙ እግዚእ ፵፪ ኢየሱስ አልቦሁ አመ አንበብክሙ ውስተ መጻሕፍት «እብን እንተ መነንዋ ነደቅት ይእቲ ኮነት ውስተ ርእሰ ማዕዘንት እምኅበ እግዚአብሔር ኮነት ዛቲ ወነካር ይእቲ ለአዕይንቲነ።» በእንተ ዝንቱ እብለ ፵፫ ክሙ ከመ ትትሀየድ እምኔክሙ መንግሥተ እግዚአብሔር ወትትወሀብ ለካልኣን እለ ይገብሩ ፍሬሃ። ወዘሰ ወድቀ ዲበ ይእቲ ፵፬ እብን ይትቀጠቀጥ ወለዘሂ ወድቀት ዲቤሁ ተሐርጾ። ወሰሚዖሙ ፵፭ ሊቃነ ካህናት ወፈሪሳውያን ምሳልያቲሁ አእመሩ ከመ በእንቲኣ ፵፮ ሆሙ ይብል፤ ወእንዘ ይፈቅዱ የአኀዝዎ ፈርህዎሙ ለሕዝብ እስመ ከመ ነቢይ ውእቱ በኅቤሆሙ።
			ምዕራፍ ፳ወ፪
			በእንተ ምሳሌ ንጉሥ
			ዘገብረ ከብካበ ለወልዱ
፩ ወአውሥአ እግዚእ ኢየሱስ ዳግመ ወተናገረ በምሳሌ እንዘ ይብል። ፪ ትመስል መንግሥተ ሰማያት ብእሴ ንጉሠ ዘገብረ ከብካበ ለወልዱ። ፫ ወፈነወ አግብርቲሁ ይጸውዕዎሙ ለእለ ተዐሠሩ ውስተ ከብካብ ወአ ፬ በዩ መጺአ። ወዳግመ ፈነወ ካልኣነ አግብርተ እንዘ ይብል በልዎሙ ለእለ ዐሠርናሆሙ ናሁ ምሳሕየ አስተዳሎኩ ወጠባሕኩ መጋዝእትየ ወአስዋርየ ወኵሉ ድልው ፭ ንዑ ውስተ ከብካብየ። ወእሙንቱሰ ተሀየዩ ወኀለፉ ቦ ዘሖረ ውስተ ገራህቱ ወቦ ዘሖረ ውስተ ንግዱ ወቦ ዘሖረ ውስተ ዐጸደ ወይኑ። ፮ ወዕለሰ ተርፉ አኅዝዎሙ ለአግብርቲሁ ወቀተልዎሙ ወኪያሁኒ ጸዐ ፯ ልዎ። ወሰሚዖ ንጉሥ ተምዐ ወፈነወ ሐራሁ ይቅትልዎሙ ለእልክቱ ቀተልት ወቀተልዎሙ ወሀገሮሙኒ አውዐዩ። ወእምዝ ይቤሎሙ ለአግ ፰ ብርቲሁ ከብካብየሰ ድልው ውእቱ ወባሕቱ ኢደለዎሙ ለእለ ዐሠርናሆሙ። ሑሩኬ እንከ ውስተ መራሕ ፱ ብት ወአናቅጽ ወኵሎ ዘረከብክሙ ጸውዑ ውስተ ከብካብ። ወወፂኦሙ ፲ እሙንቱ አግብርት ውስተ ፍናው አስተጋብኡ ኵሎ ዘረከቡ እኩያነ ወኄራን ወመልአ ቤተ በዓል እም እለ ይረፍቁ። ወበዊኦ ንጉሥ ይር ፲፩ አዮሙ ለእለ ይፍረቁ ረከበ በህየ ብእሴ ዘኢለብሰ ልብሰ መርዓ። ወይቤሎ ካልእየ እፎ ቦእከ ዝየ ዘእ ፲፪ ንበለ ትልበስ ልብሰ መርዓ ወተፈፅመ ውእቱ ብእሲ። ወእምዝ አዘ ፲፫ ዞሙ ንጉሥ ለአብግርቲሁ ይእስርዎ እደዊሁ ወእገሪሁ ወያውፅእዎ ውስተ ጸናፌ ጽልመት ኅበ ሀሎ ብካይ ወሐቅየ ስነን። እስመ ፲፬ ብዙኃን እሙንቱ ጽዉዓን ወኅዳጣን ኅሩያን።
			ዘከመ ይደሉ ውሂበ ጸባሕት
ወእምዝ ወፂኦሙ ፈሪሳውያን ፲፭ ተማከሩ ላዕለ እግዚእ ኢየሱስ ከመ ያስሕትዎ በቃሉ ወፈነዉ ፲፮ ኅቤሁ አርዳኢሆሙ ምስለ ሰብአ ሄሮድስ ወይቤልዎ ሊቅ ነአምር ከመ ራትዕ አንተ ወበጽድቅ ትሜህር ፍኖተ እግዚአብሔር ወኢተሐስብ መነሂ ወኢታደሉ ለገጸ ፲፯ ሰብእ። ንግረነኬ እንከ ዘይረትዕ ምንተ ትብል ይከውንሁ ውሂበ ጸባሕተ ዲናር ለቄሳር ወሚመ ፲፰ ኢይከውንኑ። ወአእመሮሙ እግዚእ ኢየሱስ እከዮሙ ወይቤሎሙ ለምንት ታሜክሩኒ ኦ መደልዋን። ፲፱ አርእዩኒ አላደ ዲናሩ ወአምጽኡ ፳ ሎቱ ዲናረ። ወይቤሎሙ እግዚእ ኢየሱስ ዘመኑ ዝንቱ መል ፳፩ ክዑ ወጽሕፈቱ። ወይቤልዎ ዘቄሳር ወይቤሎሙ ሀቡ ዘቄሳር ለቄሳር ወዘእግዚአብሔር ለእግዚአብ ፳፪ ሔር። ወሰሚዖሙ አንከሩ ወኀደግዎ ወኀለፉ።
			በእንተ ሰዱቃውያን
			እለ ይብሉ አልቦ
			ትንሣኤ ምዉታን
፳፫ ወበይእቲ ዕለት መጽኡ ኅቤሁ ሰዱቃውያን እለ ይብሉ አልቦ ትን ፳፬ ሣኤ ምዉታን። ወተስእልዎ እንዘ ይብሉ ኦ ሊቅ ሙሴ ጸሐፈ ለነ እመቦ ብእሲ ዘሞተ እኁሁ እንዘ አልቦ ውሉድ ያውስባ ለብእሲተ እኁሁ ወያቅም ዘርዐ ለእኁሁ። ፳፭ ሀለዉ እንከ ኅቤነ ሰብዐቱ አኀው ወዘይልህቅ አውሰበ ብእሲተ ወሞተ እንዘ አልቦ ውሉድ ወኀደገ ብእሲቶ ፳፮ ለእኁሁ። ወከማሁ ካልኡኒ ወሣልሱኒ እስከ ሰብዐቲሆሙ። ወድኅረ ፳፯ ኵሎሙ ሞተት ይእቲ ብእሲት። ወአመ ይትነሥኡ እንከ ምዉታን ፳፰ ለመኑ እምሰብዐቲሆሙ ትከውን ብእሲተ እስመ ኵሎሙ አውሰብዋ። ወአውሥኦ እግዚእ ኢየሱስ ፳፱ ወይቤሎሙ ስሕትክሙ በኢያእምሮ መጻሕፍት ወኢኀይለ እግዚአብሔር። አመሰ የሐይዉ ምዉ ፴ ታን ኢያወስቡ ወኢይተዋሰቡ አላ ከመ መላእክተ እግዚአብሔር በሰማያት እሙንቱ። ወበእንተ ትን ፴፩ ሣኤ ምዉታንሰ ኢያንበብክሙኑ ዘተብህለ ለክሙ እምኅበ እግዚአብሔር ዘይቤ። «አነ ውእቱ እግ ፴፪ ዚአብሔር አምላክ አብርሃም ወአምላከ ይስሐቅ ወአምላከ ያዕቆብ» ኢኮነኬ አምላከ ምዉታን አላ አምላከ ሕያዋን ውእቱ። ወሰሚዖሙ ፴፫ ሕዝብ አንከሩ ምህሮቶ።
			በእንተ ዐባይ ትእዛዝ
ወሰሚዖሙ ፈሪሳውያን ከመ ፴፬ ፈፀሞሙ ለሰዱቃውያን ተጋብኡ ኅቤሁ ኅቡረ። ወተስእሎ እምውስ ፴፭ ቴቶሙ አሐዱ ጸሓፌ ሀገር እንዘ ያሜክሮ። ኦ ሊቅ አይኑ ትእዛዝ ፴፮ የዐቢ በውስተ ኦሪት። ወይቤሎ ፴፯ እግዚእ ኢየሱስ «አፍቅሮ ለእግዚአብሔር አምላክከ በኵሉ ልብከ ወበኵሉ ነፍስከ ወበኵሉ ኅይልከ ፴፰ ወበኵሉ ኅሊናከ።» ዛቲ ትእዛዝ ፴፱ ዐባይ ወቀዳሚት። ወካልእታሂ እንተ ትመስላ «አፍቀር ቢጸከ ፵ ከመ ነፍስከ።» በእላ ክልኤቲ ትእዛዛት ተሰቅሉ ኵሉ ኦሪት ወነቢያት
			ዘከመ ተስእሎሙ
			ለፈሪሳውያን
፵፩ ወእንዘ ጉብኣን ፈሪሳውያን ተስእሎሙ እግዚእ ኢየሱስ እንዘ ይብል። ፵፪ ምንት ትብሉ በእንተ ክርስቶስ ፵፫ ወልደ መኑ ውእቱ። ወይቤልዎ ፵፬ ወልደ ዳዊት። ወይቤሎሙ እግዚእ ኢየሱስ ቅዱስ ይቤ «ይቤሎ እግዚእ ለእግዚእየ ንበር በየማንየ እስከ አገብኦሙ ለጸላእትከ ታሕተ ፵፭ መከየደ እገሪከ።» ዘለሊሁ እንከ ዳዊት እግዚእየ ይቤሎ እፎ እንከ ፵፮ ይከውኖ ወልዶ። ወአልቦ ዘክህለ አውሥኦቶ ቃለ፥ ወአልቦ ዘተኀበለ ይሰአሎ ምንተኒ እም ይእቲ ዕለት።
			ምዕራፍ ፳ወ፫
			በእንተ መደልዋን
			ጸሐፍት ወፈሪሳውያን
፩ ወእምዝ ነገሮሙ እግዚእ ኢየሱስ ለሕዝብ ወለአርዳእሁ እንዘ ይብል። ዲበ መንበረ ሙሴ ነበሩ ፪ ለክሙ ጸሐፍት ወፈሪሳውያን። ኵሎ ዘመሀሩክሙ ግበሩ ወዕቀቡ ፫ ወዘከመ ምግባሮሙሰ ኢትግበሩ እስመ እሙንቱ ዘይሜህሩ ለሰብእ ኢይገብሩ። ወየአስሩ ጾረ ዐቢየ ፬ ወክቡደ ወያሰክምዎ ለሰብእ ዲበ መትከፍቱ ወለሊሆሙሰ ኢይለክፍዎ ጥቀ በአጽባዕቶሙ። ወኵሎ ፭ ምግባሮሙ ዘይገብሩ ለዐይነ ሰብእ ይገብሩ ወይሰፍሑ ኵርበታቲሆሙ ወያዐብዩ አዝፋረ አልባሲሆሙ።ው እያፈቅሩ ርእሰ ምርፋቃትው በው ፮ ስተ ምሳሐት ወነቢረ ፍጽም በውስተ አዕዋዳት። ወተአምኆ በው ፯ ስተ ምሥያጣት ከመ ይብሎሙ ሰብእ መምህራነ። አንትሙሰኬ ፰ ኢትሰመዩ መምህረ በዲበ ምድር እስመ አሐዱ ውእቱ መምህርክሙ ወአንትሙሰ አኀው ኵልክሙ። ወኢትረስዩ አበ በዲበ ምድር እስመ ፱ አሐዱ ውእቱ አቡክሙ ሰማያዊ።ው ኢትስምዩ እግዚአ በዲበ ምድር ፲ እስመ አሐዱ ውእቱ እግዚእክሙ ክርስቶስ። ወባሕቱ ዘይልህቀክሙ ፲፩ ይኩንክሙ ላእከ። እስመ ዘአዕበየ ፲፪ ርእሶ የኀሥር ወዘአትሐተ ርእሶ ይከብር። አሌ ለክሙ ጸሐፍት ፲፫ ወፈሪሳውያን መደልዋን እስመ ትበልዑ አብያተ መበለታት በምክንያተ አንኆ ጸሎትክሙ ወበእንተ ዝንቱ ትረክቡ ኵነኔ ፈድ ፲፬ ፋደ። አሌ ለክሙ ጸሐፍት ወፈሪሳውያን መደልዋን እስመ ተዐጽዉ መንግሥተ ሰማያት ቅድመ ገጹ ለሰብእ አንትሙሂ ኢትበውኡ ወለእለሂ ይበውኡ ትከልእዎሙ ፲፭ በዊኦ። አሌ ለክሙ ጸሐፍት፥ ወፈሪሳውያን መደልዋን እስመ ተዐውዱ ባሕረ ወየበሰ ከመ ታጥምቁ አሐደ ፈላሴ ወተጠሚቆ ትሬስይዎ ካዕበተክሙ ወልደ ገሃነም። ፲፮ አሌ ለክሙ ጸሐፍት ወፈሪሳውያን አምርሕተ ዕዉራን እለ ትብሉ ዘመሐለ በቤተ መቅደስ ኢይጌጊ ወዘሰ መሐለ በወርቅ ቤተ መቅ ፲፯ ደስ ይጌጊ። ኦ አብዳን ወዕዉራን አይኑ የዐቢ ወርቅኑ ወሚመ ቤተ መቅደስ አኮኑ ቤተ መቅደስ ፲፰ ዘይቄድሶ ለወርቅ። ዘሰ መሐለ በምሥዋዕ ኢይጌጊ ትብሉ ወዘሰ መሐለ በጽንሓሕ ዘላዕሌሁ ይጌጊ ፲፱ ትብሉ። ኦ አብዳን ወዕዉራን አይኑ የዐቢ ጽንሓሕኑ ወሚመ ምሥዋዕ አኮኑ ምሥዋዕ ዘይቄድሶ ፳ ለውእቱ ጽንሓሕ። ዘሰኬ መሐለ በምሥዋዕ መሐለ ቦቱ ወበኵሉ ፳፩ ዘይነብር ዲቤሁ። ወዘሂ መሐለ በቤተ መቅደስ መሐለ ቦቱ ወበኵሉ ዘይነብር ውስቴቱ። ወዘሂ መሐለ ፳፪ በሰማይ መሐለ በመንበሩ ለእግዚአብሔር ወበዘይነብር ዲቤሁ። አሌ ለክሙ ጸሐፍት ወፈሪሳው ፳፫ ያን መደልዋን እለ ታበውኡ ዐሥራተ እዴሁ ለአዛብ ወለሲላን ወለከሙን ወኀደግሙ ዘየዐቢ ትእዛዛተ ኦሪት ፍትሐ ወጽድቀ ወሃይማኖተ ዘኒ መፍትው ትግበሩ ወዝክተኒ ኢትኅድጉ። አምርሕተ ፳፬ ዕዉራን እለ ጻጹተ ትነጥፉ ወገ መለሰ ትውኅጡ። አሌ ለክሙ ፳፭ ጸሐፍት ወፈሪሳውያን መደልዋን እለ ተኀፅብዎ ለጽዋዕ ወለጻሕል እንተ አፍኣሁ ወውስጡሰ ምሉእ ሀዪደ ወዐመፃ ወትዕግልተ። ኦ ፳፮ ፈሪሳዊ ዕዉር ቅድመ ኅፅቦ ለጽዋዕ፥ ወለጻሕል እንተ ውስጡ፥ ከመ ይኩን ንጹሐ እንተ አፍኣሁኒ። አሌ ለክሙ ጸሐፍት ወፈሪ ፳፯ ሳውያን መደልዋን እለ ትመስሉ መቃብራተ ግብሱሳነ እለ እንተ አፍኣሆሙ ያስተርእዩ ሠናያነ ወእንተ ውስጦሙሰ ምሉኣን አዕፅምተ ወአብድንተ ወኵሎ ርኵሰ። ከማሁኬ አንትሙኒ እንተ አፍኣ ፳፰ ክሙ ትጼደቁ ለዐይነ ሰብእ ወእንተ ውስጥክሙሰ ምሉኣን አንትሙ ዐመፃ ወሀዪደ ወአድልዎ። አሌ ለክሙ ጸሐፍት ወፈሪሳውያን ፳፱ መደልዋን እለ ትነድቁ መቃብሪሆሙ ለነቢያት ወታስተሣንዩ ዝኅ ፴ ሮሙ ለጻድቃን። ወትብሉ ሶበሰ ሀለውነ በመዋዕለ አበዊነ እምኢተሳተፍነ ምስሌሆሙ በደመ ነቢ ፴፩ ያት። ናሁኬ ለሊክሙ ተአምኑ፥ ከመ ደቆቆሙ አንትሙ ለቀተልተ ፴፪ ነቢያት። አንትሙሂ ፈጽሙ መስ ፴፫ ፈርተ አበዊክሙ። ኦ አፍዖታት! ትውልደ አራዊተ ምድር፥ በእፎ ትክሉ አምስጦ እምኵነኔ ገሃነም። ፴፬ ወበእንተዝ ናሁ አነ እፌኑ ኅቤክሙ ነቢያተ ወጠቢባነ ወጸሐፍተ ወትቀትሉ እምውስቴቶሙ ወትሰቅሉ ወትቀሥፉ በመኳርብቲክሙ ወትሰድድዎሙ እምሀገር ፴፭ ውስተ ሀገር። ከመ ይብጻሕ ላዕሌክሙ ደመ ኵሎሙ ጻድቃን ዘተክዕወ ዲበ ምድር እምደመ አቤል ጻድቅ እስከ ደመ ዘካርያስ ወልደ በራክዩ ዘቀተልክምዎ በማእከለ ፴፮ ቤተ መቅደስ ወምሥዋዕ። አማን እብለክሙ ከመ ዝንቱ ኵሉ ይበጽሓ ለዛቲ ትውልድ።
			ዘከመ ሔሳ ለኢየሩሳሌም
፴፯ ኢየሩሳሌም ኢየሩሳሌም እንተ ትቀትሎሙ ለነቢያት ወትዌግሮሙ ለሐዋርያት እለ ተፈነዉ ኅቤሃ ሚመጠነ ፈቀድኩ አስተጋብኦሙ ለውሉድኪ ከመ እንተ ታስተጋብእ ዶርሆ ዕጐሊሃ ታሕተ ክነፊሃ ወአበይክሙ። ናሁ ይትኀደግ ፴፰ ለክሙ ቤትክሙ በድወ። አማን ፴፱ እብለክሙ እምይእዜሰ ኢትሬእዩኒ እስከ ሶበ ትብሉ «ብሩክ ዘይመጽእ በስመ እግዚአብሔር።»
			ምዕራፍ ፳ወ፬
			በእንተ ዳግም ምጽአቱ፥
			ወኅልቀተ ዓለም
ወወፂኦ እግዚእ ኢየሱስ እም ፩ ቤተ መቅደስ ሖረ ወቀርቡ አርዳኢሁ ወአርአይዎ ንደቀ ሕንጻሁ ለቤተ መቅደስ። ወአውሥአ ወይ ፪ ቤሎሙ ትሬእዩኑ ዘንተ ኵሎ አማን እብለክሙ ኢይትኀደግ ዝየ እብን ዲበ እብን ዘኢይትነሠት። ወእንዘ ይነብር እግዚእነ ውስተ ፫ ደብረ ዘይት ቀርቡ ኅቤሁ አርዳኢሁ እንተ ባሕቲቶሙ ወይቤልዎ ንግረነ ማእዜ ይከውን ዝንቱ ወምንት ተአምሪሁ ለምጽአትከ ወለኅልቀተ ዓለም። ወአውሥአ ፬ እግዚእ ኢየሱስ ወይቤሎሙ ዑቁ ኢያስሕቱክሙ። እስመ ብዙኃን ፭ ይመጽኡ በስምየ እንዘ ይብሉ አነ ውእቱ ክርስቶስ ወያስሕትዎሙ ለብዙኃን። ወሀለወክሙ ትስምዑ ፮ ቀትለ ወድምፀ ጸባኢት ዑቁ ኢትደንገፁ እስመ ግብር ይከውን ከማሁ ወባሕቱ አኮ በጊዜሃ በእየ ፯ ኅልቅ። ወይትነሥኡ ሕዝብ ዲበ ሕዝብ ወነገሥት ላዕለ ነገሥት ወይ መጽእ ረኃብ ወብድብድ ወድልቅልቅ ወሀከክ በበ በሓውርቲሁ። ፰ ወዝንቱ ኵሉ ቀዳሚሁ ለሕማም። ፱ አሜሃ ይትባጽሑክሙ ወይሜጥዉክሙ ለምንዳቤ ወይቀሥፉክሙ ወይቀትሉክሙ ወይጸልኡክሙ ወትከውኑ ጽሉኣነ በኅበ ኵሉ ፲ ሰብእ በእንተ ስምየ። ወአሜሃ የዐልዉ ብዙኃን ሃይማኖቶሙ ወይጻልኡ በበይናቲሆሙ ወይት ፲፩ ቃተሉ። ወብዙኃን ሐሳውያን ነቢያት ይመጽኡ ወለብዙኃን ያስሕ ፲፪ ትዎሙ። ወእምብዝኅ ዓመፃ ወእከይ ትሴኵስ ፍቅር እምብዙኃን። ፲፫ ወዘሰ አዝለፈ ትዕግሥቶ ውእቱ ፲፬ ይድኅን። ወይሰበክ ዝ ወንጌለ መንግሥት ውስተ ኵሉ ዓለም ከመ ይኩን ስምዐ ላዕለ ኵሉ አሕዛብ ወይእተ አሚረ ይበጽሕ ኅል ፲፭ ቅት። ወእምከመ ርኢክሙ ትእምርተ ርኵስ ዘምዝባሬ ዘተብህለ በዳንኤል ነቢይ «እንዘ ይቀውም ውስተ መካን ቅዱስ ዘያነብብ ለይለቡ።» አሜሃ እለ ውስተ ይሁዳ ይጐዩ ውስተ አድባር። ወዘሂ ፲፯ ገኪ ውስተ ናሕስ ኢይረድ ይንሣእ ዘውስተ ቤቱ። ወዘሂ ውስተ ፲፰ ገራህት ሀሎ ኢይትመየጥ ድኅሬሁ ይንሣእ ልብሶ። ወባሕቱ ፲፱ አሌ ሎን ለፅኑሳት ወለእለ የሐፅና በውእቱ መዋዕል። ወጸልዩ ፳ ባሕጡ ከመ ኢይኩን ጕያክሙ በክረምት ወበሰንበት። እስመ ይከ ፳፩ ውን ይእተ አሚረ ዐቢይ ሕማም ወምንዳቤ ዘኢኮነ ከማሁ እምአመ ተፈጥረ ዓለም እስከ ዮም ወኢ ይከውንሂ። ወሶበ ኢኅጽራ እማ ፳፪ ንቱ መዋዕል እምኢድኅነ መኑሂ ኵሉ ዘሥጋ ወባሕቱ በእንተ ኅሩያኒሁ የኅጽራ እምናቱ መዋዕል። አሜሃ እመቦ ዘይቤለክሙ ነዋ ዝየ ፳፫ ሀሎ ክርስቶስ ወነዋ ከሃክ ኢትእመኑ። እስመ ይትነሥኡ ሐሳ ፳፬ ውያነ መሲሕ ወሐሳውያነ ነቢያት ወይገብሩ ተአምራተ ወመንክራተ ዐበይተ ለአስሕቶ ሶበሰ ይትከሀሎሙ ለኅሩያንሂ እምአስሐትዎሙ። ናሁ አቅደምኩ ነጊሮ ፳፭ ተክሙ። እመቦ ዘይቤለክሙ ነዋ ፳፮ ገዳመ ሀሎ ኢትፃኡ ወነዋ ውስተ አብያት ኢትእመኑ። እስመ ከመ ፳፯ መብረቅ ዘይወፅእ እምጽባሕ ወያስትርኢ እስከ ዐረብ ከማሁ ምጽአቱ ለወልደ ዕጓለ እመሕያው። ፳፰ ኅበ ሀሎ ገደላ ህየ ይትጋብኡ አን ፳፱ ስርት።ወበጊዜሃ እምድኅረ ሕማሞን ለእማንቱ መዋዕል ፀሐይኒ ይጸልም ወወርኅኒ ኢይሁብ ብርሃኖ ወከዋክብትኒ ይወድቁ እምሰማይ ወያንቀለቅል ኀይለ ሰማያት። ፴ ወይእተ አሚረ ያስተርኢ ተአምሪሁ ለወልደ ዕጓለ እመሕያው አሕዛበ ምድር ሶበ ይሬእይዎ ለወልደ ዕጓለ እመሕያው እንዘ ይመጽእ በደመና ሰማይ ምስለ ኅይል ወስ ፴፩ ብሐት ብዙኅ። ወይፌንዎሙ ለመላእክቲሁ ምስለ ቃለ ቀርን ወስብሐት ዐቢይ ወያስተጋብእዎሙ ለኅሩያኒሁ እምአርባዕቱ ነፋሳት እምአጽናፈ ሰማይ እስከ አጽና ፴፪ ፊሃ። ወእምበለስ አእምሩ አምሳሊሁ እምከመ ኮነ ዐጽቃ ድኩመ ወቈጽላ ልምሉመ ተአምሩ ከመ ፴፫ ቀርበ ማእረር። ከማሁኬ አንትሙሂ እምከመ ርኢክሙ ዘንተ ኵሎ አእምሩ ከመ ቀርበ ወሀሎ ፴፬ ኅበ ኆኅት። አማን እብለክሙ ከመ ኢተኀልፍ ዛቲ ትውልድ ፴፭ እስከ ዝ ኵሉ ይትገበር። ሰማይ ወምድር የኀልፍ ወቃልየሰ ኢየኀልፍ። 
			በእንተ ሰዓታ ወዕለታ
ወበእንተሰ ይእቲ ዕለት ወኪያሃ ፴፮ ሰዓት አልቦ ዘየአምራ ኢመላእክተ ሰማይ ወኢወልድ ዘእንበለ አብ ባሕቲቱ። ወበከመ ኮነ በመዋዕለ ኖኅ ፴፯ ከማሁ ይከውን ምጽአቱ ለወልደ ዕጓለ እመሕያው። በከመ ይእተ ፴፰ አሚረ እምቅድመ አይኅ ይበልዑ ወይሰትዩ ያወስቡ፥ ወይትዋሰቡ እስከ አመ ቦአ ኖኅ ውስተ ንፍቀ ታቦት። ወኢያእመሩ እስከ አመ ፴፱ መጽአ ማየ አይኅ ወአጥፍአ ኵሎ ከማሁኬ ይከውን ምጽአቱ ለወልደ ዕጓለ እመሕያው። አሜሃ ክልኤቱ ፵ ይሄልዉ ውስተ አሐዱ ገራህት አሐደ ይነሥኡ ወካልኦ የኀድጉ። ወክልኤቲ የሐርጻ በአሐዱ ማሕ ፵፩ ረጽ አሐተ ይነሥኡ ወካልእታ የኀድጉ ወክልኤቱ ይሰክቡ ውስተ አሐዱ ዐራት አሐደ ይነሥኡ ወካልኦ የኀድጉ። ትግሁ እንከ እስመ ፵፪ ኢተአምሩ በአይ ሰዓት ይመጽእ እግዚእክሙ። ወዘንተ ባሕቱ አእ ፵፫ ምሩ ሶበሁ የአምር በዓለ ቤት ጊዜ ይመጽእ ሰራቂ እምተግሀ ወእም ኀለወ ወእምኢኀደገ ይክርዩ ቤቶ። ከማሁ አንትሙሂ ድልዋኒክሙ ፵፬ ሀልዉ እስመ በጊዜ ኢተሐዘብክሙ ይመጽእ ወልደ ዕጓለ እመሕያው። መኑ እንጋ፥ ገብር ምእ ፵፭ መን፥ ወጠቢብ ዘይሠይሞ እግዚኡ ውስተ ቤቱ ከመ የሀቦሙ ፵፮ ሲሳዮሙ በጊዜሁ። ብፁዕ ውእቱ ገብር ዘመጺኦ እግዚኡ ይረክቦ ፵፯ እንዘ ዘንተ ይገብር። አማን እብለክሙ ከመ ዲበ ኵሉ ንዋዩ ይሠ ፵፰ ይሞ። ወእመሰ ይቤ ውእቱ ገብር እኩይ በልቡ ይጐነዲ አቲወ እግዚ ፵፱ እየ። ወይዘብጥ አብያጺሁ አግብርተ ወይበልዕ ወይሰቲ ምስለ ሰካ ፶ ርያን። ወይመጽእ እግዚኡ ለውእቱ ገብር በዕለተ ኢተሐዘበ ወበ ፶፩ ጊዜ ኢያእመረ። ወይሠጥቆ እማእከሉ ወይሬሲ መክፈልቶ ምስለ መደልዋን ኅበ ሀሎ ብካይ ወሐቅየ ስነን።
			ምዕራፍ ፳ወ፭
			በእንተ ዐሥሩ ደናግል
፩ አሜሃ ትመስል መንግሥተ ሰማያት ዐሥሮን ደናግለ እለ ነሥኣ መኃትዊሆን ወኀምስ እምውስቴቶን አብ ፪ ዓዊ። ወኅመምስ እምውስቴቶን አብዳት ወኀምስ ጠባባት። ፫ ወአብዳትሰ ነሢኦን መኃትዊሆን ኢነ ፬ ሥኣ ቅብዐ ምስሌሆን። ወጠባባትሰ ነሥኣ ቅብዐ በገማዕዊሆን ምስለ ፭ መኃትዊሆን። ወጐንድዮ መርዓዊ ደቀሳ ኵሎን ወኖማ። ወከዊኖ ፮ መንፈቀ ሌሊት ውውዓ ኮነ ናሁ መርዓዊ መጽአ ውስተ ቀበላሁ። ወእምዝ ነቅሓ እልኩ ደና ፯ ግል ኵሎን ወአሠነያ መኃትዊሆን ወወፅጽኣ ለቀበላ መርዓዊ። ወእልኩ ፰ አብዳት ይቤላሆን ለጠበባት ሀባነ ቅብዐ እምቅብዕክን እስመ መኃትዊነ ጠፍኣነ። ወአውሥኣሆን ጠበ ፱ ባት ወይቤላሆን አልቦ ዘየአክል ለነ ወለክነ አላ ሑራ ኅቤሆሙ ለእለ ይሠይጡ ወተሣየጣ ለክን። ወሐዊሮን ይሣየጣ በጽሐ መርዓዊ ፲ ወቦአ ምስሌሁ እልኩ እለ ድልዋት ውስተ ከብካብ ወተዐጽወ ኆኅት። ወድኅረ መጽኣ እልክቱሂ ፲፩ ደናግል ወይቤላ እግዚኦ እግዚኦ አርኅወነ። ወአውሥኦን፥ ወይቤ ፲፪ ሎን አማን እብለክን ከመ ኢየአምረክን እስመ ስእንክን ተጊሀ ወአምስዮ አሐተ ሰዓተ ምስሌየ። ትጉሁኬ እስመ ኢተአምሩ ዕለታ ፲፫ ወሰዓታ እንተ ባቲ ይመጽእ ወልደ ዕጓለ እመሕያው።
			በእንተ እለ ነሥኡ
			መካልየ ብሩር
እስመ ከመ ብእሲ ዘይነግድ ፲፬ ወጸውዐ አግብርቲሁ ወወሀቦሙ ፲፭ ንዋዮ ይትገበሩ ቦቱ። ቦ ለዘወ ሀቦ ኅምስተ መክሊተ ወቦ ለዘወ ሀቦ ክልኤተ መክሊተ ወቦ ለዘወ ሀቦ አሐደ መክሊተ ወለለአሐዱ እምኔሆሙ በአምጣነ ይክሉ ወሀ ፲፮ ቦሙ ወነገደ በጊዜሃ። ወሖረ ዝኩ ዘኅምስ መካልየ ነሥአ ወተገብረ ቦቶን ወረብኀ ካልኣተ ኀምሰ መካ ፲፯ ልየ። ወከማሁ ዘሂ ክልኤተ መካልየ ነሥኣ ረብኀ ካልኣተ ክልኤተ ፲፰ መካልየ። ወዘአሐተሰ መክሊተ ነሥኣ ኀለፈ ወከረየ ምድረ ወኀ ፲፱ ብአ ወርቀ እግዚኡ። ወእምድኅረ ብዙኅ መዋዕል አተወ እግዚኦሙ ለእሉ አብርት ወአኅዘ ይትሐሰ ፳ ቦሙ፤ ወቀርበ ዘኀምሰ መካልየ ነሥአ ወአምጽአ ካልኣተ ኀምሰ መካልየ እንዘ ይብል አኮኑ እግዚኦ ኀምሰ መካልየ ወሀብከኒ ወናሁ ኀምስ መካልይ እለ ረባ ፳፩ ኅኩ ዲቤሆን። ወይቤሎ እግዚኡ ኦ ገብር ኄር ወምእመን ዘበውኁድ ምእመነ ኮንከ ዲበ ብዙኅ እሠይመከ ባእ ውስተ ፍሥሓሁ ፳፪ ለእግዚእከ። ወመጽአ ዘክልኤተ መክሊተ ነሥአ ወይቤ እግዚኦ አኮኑ ክልኤተ መካልየ ወሀብከኒ ናሁ ክልኤተ ካልኦተ መካልየ ፳፫ እለ ረባኅኩ ዲቤሆን። ወይቤሎ እግዚኡ ኦ ገብር ኄር ወምእመን ዘበውኁድ ምእመነ ኮንከ ዲበ ብዙኅ እሠይመከ ባእ ውስተ ፍሥሓሁ ለእግዚእከ። ወመጽአ ዘአሐ ፳፬ ተኒ መክሊተ ነሥአ ወይቤ እግዚኦ አአምረከ ከመ ድሩክ ብእሲ አንተ ተአርር እምኅበ ኢዘረውከ። ወፈሪህየ ሖርኩ ወኅባእኩ መክ ፳፭ ሊተከ ውስተ ምድር ናሁ እንከ መክሊትከ። ወአውሥኦ እግዚኡ ፳፮ ወይቤሎ ኦ ገብር ሀካይ ወኩይ ተአምረኒኑ ከመ ድሩክ ብእሲ አነ ወአአርር እምኅበ ኢዘራዕኩ ወአስተጋብእ እምኅበ ኢዘራዕኩ ወአስተጋብእ እምኅበ ኢዘረውኩ። ወምደለወከ ታግብእ ወርቅየ ውስተ ፳፯ ማእድየ ወመጺእየ እምአስተገበርክዎ ለልየ በርዴ። ወይቤሎሙ ፳፰ ለእለ ይቀውሙ ህየ ንሥኡ እም ኅቤሁ ዘንተ መክሊተ ወሀብዎ ለዘቦቱ ዐሠርቱ መክሊተ ወሀብዎ ለዘቦቱ ዐሠርቱ መክሊት። እስመ ፳፱ ለዘቦ ይሁብዎ ወዬስክዎ ወለዘሰ ይሁብዎ ወይዌስክዎ ወለዘሰ አልቦ እለሂ ቦ የሀይድዎ። ወለገብርሰ እኩይ ወሀካይ አውፅ ፴ እዎ አፍኣ ወደይዎ ውስተ ጸናፌ ጽልመት ኅበ ሀሎ ብካይ ወሐቅየ ስነን።
			በእንተ ዳግም
			ምጽአቱ ለክርስቶስ
ወአመ ይመጽእ ወልደ ዕጓለ እመ ፴፩ ሕያው በስብሐቲሁ ወኵሎሙ መላእክቲሁ ቅዱሳን ምስሌሁ አሜሃ ይነብር ዲበ መንበረ ስብሐቲሁ። ፴፪ ወይትጋብኡ ኵሎሙ አሕዛብ ቅድሜሁ ወይፈልጦሙ ዘዘዚኣሆሙ ከመ እንተ ይፈልጥ ኖላዊ አባ ፴፫ ግዐ እምአጣሊ። ወያቀውም አባ ግዐ በየማኑ ወአጣሌ በፀጋሙ። ፴፬ አሜሃ ይብሎሙ ንጉሥ ለእለ በየማኑ ንዑ ኅቤየ ቡሩካኑ ለአቡየ ትረሱ መንግሥተ ሰማያት ዘድልው ለክሙ እምቅድመ ይት ፴፭ ፈጠር ዓለም። እስመ ርኅብኩ ወአብላዕክሙኒ ጸማእኩ ወአስተይክሙኒ ነግደ ኮንኩ ወተወእከፍክ ፴፮ ሙኒ። ዐረቁ ወአልበስክሙኒ ደወይኩ ወሐውጽክሙኒ ተሞቃሕኩ ወመጻእክሙ ኅቤየ ወነበብክሙኒ። ፴፯ አሜሃ ያወሥኡ ጻድቃን ወይብሉ እግዚኦ ማእዜኑ ርኢናከ ርኁበከ ወአብላዕናከ ወአስተ ፴፰ ይናከ። ወማእዜ ርኢናከ እንግዳከ ወተወከፍናከ ወዕሩቀከ ወአልበስ ፴፱ ናከ። ወማዕዜ ርኢናከ ድዉየከኒ ወሐውጽናከ ወሙቁሐከኒ ወመ ፵ ጻእነ ኅቤከ ወነበብናከ። ወእምዝ ያወሥኦሙ ንጉሥ ለእለ በየማኑ ወይብሎሙ አማን እብለክሙ ኵሎ ዘገበርክሙ ለአሐዱ እምእሉ ንኡሳን አኅውየ እለ የአምኑ ፵፩ ብየ፥ ሊተ ገበርክሙ። ወእምዝ ይብሎሙ ለእለ በፀጋሙ ሑሩ እምኔየ ርጉማን ውስተ እሳት ዘለዓለም ዘድልው ለሰይጣን፥ ወለመላእክቲሁ። እስመ ርኅብኩ ወኢ ፵፪ ያብላዕክሙኒ ጸማእኩ ወኢያስተ ይክሙኒ። ነግደ ኮንኩ ወኢተወከ ፵፫ ክፍሙኒ ዐረቁ ወኢያልበስክሙኒ ደወይኩ ወኢሐወጽክሙኒ ተሞቃሕኩ ወኢመጻእክሙ ኅቤየ ወኢነበብክሙኒ። አሜሃ ያወሥኡ እለ ፵፬ በፀጋሙ ወይብሉ እግዚኦ ማእዜኑ ርኢናከ ርኁበከ ወኢያብላዕናከ ወማእዜ ርኢናከ ጽሙአከ ወኢያስተይናከ ወእንግዳከ ወኢተወከፍናከ ወዕሩቀከ ወኢያልበስናከ ወድዉየከኒ ወኢሐወጽናከ ወሙቁሐከኒ ወኢነበብናከ። ወእምዝ ፵፭ ያውሥኦሙ ንጉሥ እንዘ ይብል አማን እብለክሙ ዘኢገበርክሙ ለአሐዱ እምእሉ ንኡሳን አኅውየ ሊተ ኢገበርክሙ። ወየሐውሩ እሉሂ ፵፮ ውስተ ኵነኔ ዘለዓለም ወጻድቃንሰ ውስተ ሕይወት ዘለዓለም።
			ምዕራፍ ፳ወ፮
ወኮነ እምዘ ፈጸመ እግዚእ ኢየ ፩ ሱስ ዘንተ ኵሎ ነገር ይቤሎሙ ለአርዳኢሁ። ተአምሩሁ ከመ እም ፪ ድኅረ ክልኤ መዋዕል ይከውን ፋሲካ ወይእኅዝዎ ለወልደ ዕጓለ እመሕያው ወይሰቅልዎ። ወእምዝ ፫ ተጋብኡ ሊቃነ ካህናት ወጸሐፍት ወሊቃናተ ሕዝብ ውስተ ዐጸደ ሊቀ ፬ ካህናት ዘስሙ ቀያፋ። ወተማከሩ ከመ በሕብል የአኀዝዎ ለእግዚእ ፭ ኢየሱስ ወይቅትልዎ። ወይቤሉ ባሕቱ አኮኬ በበዓል ከመ ኢይኩን ሀከክ በውስተ ሕዝብ።
			በእንተ ብእሲት እንተ
			ቀብዐቶ ለእግዚእነ ዕፍረተ
፮ ወበጺሖ እግዚእ ኢየሱስ ቢታንያ ቦአ ቤተ ስምዖን ዘለምጽ። ፯ ወመጽአት ኅቤሁ ብእሲት እንተ ባቲ ቢረሌ ዘምሉእ ዕፍረተ ዘአልባስጥሮስ ዘብዙኅ ሤጡ ወሶጠት ዲበ ርእሱ ለእግዚእ ኢየ ፰ ሱስ እንዘ ይረፍቅ። ወርእዮሙ ዘንተ አርዳኢሁ ተምዑ ወአንጐርጐሩ ወይቤሉ ለምንት ዘመጠነዝ ዕረፍተ አኅጐለት ዛቲ ብእ ፱ ሲት። እምኢተሠይጠኑ ለብዙኅ ንዋይ ወይትወሀብ ምጽዋተ ለነዳ ፲ ያን። ወአእምሮሙ እግዚእ ኢየሱስ ወይቤሎሙ ለምንት ታሰርሕዋ ለዛቲ ብእሲት ሠናየ ግብረ ፲፩ ገብረት ላዕሌየ። ወለነዳያንሰ ዘልፈ ትረክብዎሙ ወጊዜ ፈቀድክሙ ታሤንዩ ሎሙ ወኪያየሰ አኮ ፲፪ ዘልፈ ዘተረክቡኒ። ወዘንተሰ ዕፍረተ ዘሶጠት ዲበ ርእስየ ለቀበርየ ፲፫ ገብረት። አማን እበለክሙ በኅበ ተሰብከ ዝ ወንጌል በውስተ ኵሉ ዓለም ያንብቡ ላቲ ዘገብረት ዛቲ ብእሲት ወይዝክርዋ።
			በእንተ ይሁዳ አስቆሮታዊ
ወእምዝ ሖረ አሐዱ እምዐሠ ፲፬ ርቱ ወክልኤቱ አርዳኢሁ ዘስሙ ይሁዳ አቆሮታዊ ኅበ ሊቃነ ካህናት። ወይቤሎሙ ሚ መጠነ ፲፭ ትሁቡኒ እመ አገብኦ ለክሙ ወተናገሩ ምስሌሁ ወተሰናአዉ የሀብዎ ሠላሳ ብሩረ። ወእምይእቲ ፲፮ ዕለት ኮነ የኀሥሥ ሣኅተ ከመ ያግብኦ ሎሙ።
			በእንተ በዓለ ፍሥሕ
ወበቀዳሚቱ ዕለት ፍሥሕ ቀርቡ ፲፯ አርዳኢሁ ለእግዚእ ኢየሱስ ወይቤልዎ በአይቴ ትፈቅድ ናስተዳሉ ለከ ትብላዕ ፍሥሐ። ወይቤሎሙ ፲፰ እግዚእ ኢየሱስ ሑሩ ውስተ ሀገር ኅበ እገሌ ወበልዎ ለበዓለ ውእቱ ቤት ይቤለከ ሊቅ ጊዜየ ቀርበ ወበኅቤከ እገብር ፋሲካ ምስለ አርዳእየ። ወገብሩ አርዳኢሁ በከመ ፲፱ አዘዞሙ እግዚእ ኢየሱስ ወአስተዳለዉ ፍሥሐ። ወምሴተ ከዊኖ ፳ ረፈቀ ምስለ ዐሠርቱ ወክልኤቱ አርዳኢሁ። ወእንዘ ይበልዑ ይቤ ፳፩ አማን እብለክሙ ከመ አሐዱ እምኔክሙ ያገብአኒ። ወተከዙ ጥቀ ፳፪ ወአኅዙ ይበልዎ በበ አሐዱ አነሁ ፳፫ እንጋ እግዚኦ። ወአውሥአ ወይቤሎሙ ዘያወርድ እዴሁ ምስሌየ ውስተ መጽብሕየ ውእቱ ያገብ ፳፬ እኒ። ወወልደ ዕጓለ እመሕያውሰ የሐውር በከመ ተሠርዐ በእንቲኣሁ፥ ወባሕቱ አሌ ሎቱ ለውእቱ ብእሲ ዘያገብኦ ለወልደ ዕጓለ እመሕያው እምኀየሶ ለውእቱ ብእሲ ፳፭ ሶበ ኢተወልደ። ወአውሥአ ይሁዳ ዘያገብኦ ወይቤ አነሁ እንጋ ረቢ ወይቤሎ ለሊከ ትቤ።
			በእንተ ሥርዐተ
			ምሥጢር ዘቍርባን
፳፮ ወእንዘ ይበልዑ ነሥአ ኅብስተ እግዚእ ኢየሱስ ወባረከ ወፈተተ ወወሀቦሙ ለአርዳኢሁ ወይቤሎሙ ሕንክሙ ብልዑ ዝ ውእቱ ሥጋየ። ፳፯ ወነሥአ ጽዋዐኒ ወአእኰተ ወወሀቦሙ እንዘ ይብል ስትዩ እምኔሁ ፳፰ ኵልክሙ። ዝ ውእቱ ደምየ ዘሐዲስ ሥርዐት ዘይትከዐው ለቤዛ ብዙኃን ወለኅድገተ ኅጢአት። ፳፱ ወናሁ እብለክሙ ኢይሰቲ እንከ እምዝንቱ አፂረ ፍሬ ወይን እስከ እንታክቲ ዕለት አመ አስትዮ ሐዲሰ ምስሌክሙ በመንግሥተ አቡየ። ፴ ወሰቢሖሙ ወፅኡ ውስተ ደብረ ዘይት። ወእምዝ ይቤሎሙ እግ ፴፩ ዚእ ኢየሱስ ኵልክሙ ተዐልዉኒ በዛቲ ሌሊት እስመ ይቤ መጽሐፍ እቀትሎ ለኖላዊ ወይዘረዉ አባግዐ መርዔቱ። ወእምከመ ተንሣእኩ ፴፪ እቀድመክሙ ገሊላ። ወአውሥአ ፴፫ ጴጥሮስ ወይቤሎ እመሂ ኵሎሙ ዐለዉከ አንሰ ኢየዐልወከ ግሙራ። ወይቤሎ እግዚእ ኢየሱስ አማን ፴፬ እብለከ ከመ በዛቲ ሌሊት ሥልሰ ትክሕደኒ ዘእንበለ ይንቁ ዶርሆ። ወይቤሎ ጴጥሮስ እመውትሂ ምስ ፴፭ ሌከ ወኢይክሕደከ ወከማሁ ይቤሉ ኵሎሙ አርዳኢሁ።
			ዘከመ ጸለየ እግዚእ
			ኢየሱስ በጌቴሴማን
ወእምዝ ሖረ ምስሌሆሙ ውስተ ፴፮ ዐጸደ ወይን ዘስሙ ጌቴሴማን ወይቤሎሙ ለአርዳኢሁ ንበሩ ዝየ እስከ ሶበ አሐውር ከሃ ወእጼሊ። ወነሥኦሙ ለጴጥሮስ ወለክልኤቱ ፴፯ ደቂቀ ዘብዴዎስ ወአኀዘ ይተክዝ ወይኅዝን። ወእምዝ ይቤሎሙ ፴፰ ተከዘት ነፍስየ እስከ ለሞት ንበሩ ዝየ ወትግሁ ምስሌየ፤ ወተአተተ ፴፱ ሕቀ እምኔሆሙ ወሰገደ በገጹ ወጸለየ ወይቤ አቡየ እመሰ ይትከሀል ይኅልፍ እምኔየ ዝንቱ ጽዋዕ ወባሕቱ ፈቃደ ዚአከ ይኩን ወአኮ ፵ ፈቃደ ዚኣየ። ወሖረ ኅበ አርዳኢሁ ወረከቦሙ እንዘ ይነውሙ ወይቤሎ ለጴጥሮስ ከመዝኑ ስእንክሙ ተጊሀ አሐተ ሰዓተ ምስሌየ። ፵፩ ትግሁ፥ ወጸልዩ፥ ሰዓተ ምስሌየ። ውስተ መንሱት እስመ መንፈስ ፵፪ ይፈቱ፥ ወሥጋ ይደክም። ወካዕበ ሖረ ወጸለየ ወይቤ ኦ አቡየ እመ ይትከሀል፥ ዝንቱ ጽዋዕ ይኅልፍ ዘእንበለ እስተዮ ወባሕቱ ይኩን ፵፫ ፈቃድከ። ወገብአ ካዕበ ኅበ አርዳኢሁ ወረከቦሙ እንዘ ይነውሙ እስመ ከብዳ አዕይንቲሆሙ በድ ፵፬ ቃስ። ወኀደጎሙ ወሖረ ካዕበ በሣልስ ወጸለየ ኪያሁ ክመ ቃለ እንዘ ፵፭ ይብል። ወገብአ ካዕበ ኅበ አርዳኢሁ ወይቤሎሙ ኑሙ እንከሰ ወአዕርፉ ናሁ በጽሐ ጊዜሁ ወያገብእዎ ለወልደ ዕጓለ እመሕያው ፵፮ ውስተ እደ ኃጥኣን። ተንሥኡ፥ ንሑር ናሁ ቀርበ ዘያገብአኒ።
			ዘከመ ተእኅዘ እግዚእ ኢየሱስ
፵፯ ወእንዘ ዘንተ ይትናገር ናሁ በጽሐ ይሁዳ እምዐሠርቱ ወክልኤቱ አርዳኢሁ ወምስሌሁ መጽኡ ብዙኃን ሰብእ ምስለ መጣብሕ ወዕፀው እምኅቤሆሙ ለሊቃነ ካህ ፵፰ ናት ወሊቃናተ ሕዝብ። ወዘያገብኦ ወሀቦሙ ትእምርት እንዘ ይብል ዘእስዕሞ ውእቱ ኪያሁ አኀዙ። ወቀርበ ይእተ ጊዜ ይሁዳ ኅበ ፵፱ እግዚእ ኢየሱስ ወሰዐሞ ወይቤሎ በሓ ረቢ። ወይቤሎ እግ ፶ ዚእ ኢየሱስ በእንተዝኑ መጻእከ ካልእየ ወእምዝ ቀርቡ ወአንሥኡ እደዊሆሙ ወአኅዝዎ ወአንሥኡ እደዊሆሙ ወአኅዝዎ ለእግዚእ ኢየሱስ። ወናሁ አሐዱ እምእለ ፶፩ ምስሌሁ ወመልሐ መጥባሕቶ ወዘበጦ ለገብረ ሊቀ ካህናት ወመተሮ እዝኖ ዘየማን። ወይቤሎ ፶፪ እግዚእ ኢየሱስ አግብኣ ለመጥባሕትከ ውስተ ቤታ እስመ ኵሎሙ እለ መጥባሕተ ያነሥኡ በመጥባሕት ይመውቱ። ይመስለከኑ ፶፫ ዘኢይክል አስተብቍዖቶ ለአቡየ ይፈኑ ሊተ ዘይበዝኁ እምዐሠርቱ ወክልኤቱ ሠራዊተ መላእክት። ወእፎ እንከ ይትፌጸም ፶፬ ቃለ መጽሐፍ ዘይቤ እስመ ከመዝ ሀለዎ ይኩን። ወይቤሎሙ ፶፭ እግዚእ ኢየሱስ ለሕዝብ ሶቤሃ ከመ ሰራቂኑ መጻእክሙ ትዴግኑኒ ወተአኀዙኒ በዕፀው ወበመጣብሕ ወዘልፈ እነብር ምስሌክሙ በምኵራብ ወእሜህር ወኢአኅዝክሙኒ። ወዝ ኵሉ ዘኮነ ፶፮ ከመ ይብጻሕ ቃለ ነቢያት ወእምዝ ኵሎሙ አርዳኢሁ ኀደግዎ ወጐዩ። ወእለሰ አኀዝዎ ለእግዚእ ፶፯ ኢየሱስ ወሰድዎ ኅበ ቀያፋ ሊቀ ካህናት ወኅበ ተጋብኡ ጸሐፍት ፶፰ ወሊቃናት። ወተለዎ ጴጥሮስ እምርኁቅ እስከ ዐጸደ ሊቀ ካህናት ወቦአ ውስጠ ወነበረ ምስለ ወዐልት ይርአይ ማኅለቅቶ ለነገር። ፶፱ ወየኀሥሡ ሊቃነ ካህናት ወጸሐፍት ወሊቃናት ወኵሉ ዐውድ ሰማዕተ ሐሰት በዘይቀትልዎ ለእግዚእ ኢየሱስ ወኢረከቡ ሎቱ ፷ ጌጋየ። ወመጽኡ ብዙኃን ሰማዕተ ሐሰት ወስእኑ ወድኅረ መጽኡ ፷፩ ክልኤቱ። ወይቤሉ ይቤ ዝንቱ እክል ነሢቶቶ ለቤተ እግዚአብሔር ወበሣልስት ዕለት አሐንጾ። ፷፪ ወተንሥአ ሊቀ ካህናት ወይቤሎ ኢትሰምዕኑ፥ እንዘ መጠነዝ ያስ ፷፫ ተዋድዩከ። ወኢያውሥኦ እግዚእ ኢየሱስ ወይቤሎ ሊቀ ካህናት ወአምሐልኩከ በእግዚአብሔር ሕያው ከመ ትንግረኒ ከመ ትንግረኒ እመ አንተሁ ክርስቶስ ወልዱ ለእግዚአብሄር። ፷፬ ወይቤሎ እግዚእ ኢየሱስ አንተ ትቤ ወባሕቱ እብለክሙ እምይእዜሰ ትሬእይዎ ለወልደ ዕጓለ እመሕያው እንዘ ይነብር በየማነ ኅይል ወእንዘ ይመጽእ በደመና ፷፬ ሰማይ። ወሶቤሃ ሠጠጠ አልባሲሁ ሊቀ ክህናት እንዘ ይብል ምንተ እንከ ትፈቅዱ ሎቱ ሰማዕተ ናሁ ፀረፈ ወሰማዕክሙ ጽርፈቶ ምንተ እንከ ትብሉ፤ ወአውሥኡ ፷፮ ወይቤሉ ዝንቱ ድልው ለሞት። ወእምዝ ወረቁ ውስተ ገጹ ወኰ ፷፯ ርዕዎ ርእሶ በኅለት ወጸፍዕዎ እንዘ ይብሉ። ተነበይ ለነ ክርስ ፷፰ ቶስ መኑ ውእቱ ዘጸፍዐከ።
			በእንተ ክሕደተ ጴጥሮስ
			ወንስሓሁ
ወጴጥሮስሰ ይነብር አፍኣ ውስተ ፷፱ ዐጸድ ወመጽአት አሐቲ ወለት ወትቤሎ ሀለውከ። ወክሕደ በቅድመ ፸ ኵሉ እንዘ ይብል ኢየአምሮ ለዘ ትብሊ። ወወፂኦ ኆኅተ ርእየቶ ፸፩ ካልእተ ወትቤሎሙ ለእለ ይቀውሙ ህየ ዝኒ ሀሎ ምስለ ኢየሱስ ናዝራዊ። ወክሕደ ካዕበ ወመሐለ ፸፪ ከመ ኢየአምሮ ለውእቱ ብእሲ። ወጐንድዮ ሕቀ መጽኡ እለ ይቀ ፸፫ ውሙ ወይቤልዎ ለጴጥሮስ አማን አንተሂ እምኔሆሙ አንተ ወነገርከ ያዐውቀከ። ወሶቤሃ መሐለ ወተ ፸፬ ረግመ ከመ ኢየአምሮ ለውእቱ ብእሲ ወበጊዜሃ ነቀወ ዶርሆ። ወተዘከረ ጴጥሮስ ቃሎ ለእግዚእ ፸፭ ኢየሱስ ዘይቤሎ ሥልሰ ትክሕደኒ ዘእንበለ ይንቁ ዶርሆ ወወፅአ አፍኣ ወበከየ ብካየ መሪረ።
			ምዕራፍ ፳ወ፯
			በእንተ ግብአቱ ውስተ
			እደ ጲላጦስ
፩ ወጸቢሖ ተማከሩ ሊቃነ ካህናት ወረበናተ ሕዝብ ይቅትልዎ ለእ ፪ ግዚእ ኢየሱስ። ወአሲሮሙ ወሰድዎ፥ ወመጠውዎ ለጲላጦስ ጰንጤናዊ መልአከ አሕዛብ።
			በእንተ ደኃሪቱ ለይሁዳ
፫ ወእምዝ ሶበ ርእየ ይሁዳ ዘአግብኦ ከመ አርስሕዎ ነስሐ ወአግብአ ውእተ ሠላሳ ብሩረ ለሊቃነ ካህናት ወለሊቃናተ ሕዝብ እንዘ ይብል አበስኩ ዘአግባእኩ ደመ ንጹሐ ወዘአቅተልኩ ጻድቀ። ፬ ወይቤልዎ ሚ ላዕሌነ ወሚ ላዕሌከ። ፭ ለሊከ አእምር። ወገደፈ ውእተ ብሩረ ውስተ ምኵራብ ወሖረ ወተ ፮ ሐንቀ ወሞተ። ወነሥኡ ሊቃነ ካህናት ውእተ ብሩረ ወይቤሉ ኢይደልወነ ንደዮ ውስተ ቤተ መባእ እስመ ሤጠ ደም ውእቱ። ፯ ወተማኪሮሙ ተሣየጡ እንግዳ። ፰ ወተሰምየ ውእቱ ገራህት ገራህተ ፱ ደም እስከ ዮም። ወይእተ አሚረ በጽሐ ቃለ ኤርምስያስ ነቢይ ዘይቤ «ነሥኡ ሠላሳ ብሩረ ሤጦ ለክቡር ዘአክበርዎ ደቂቀ እስራኤል። ወወሀብዎ ለገራህተ ለብሓዊ በከመ ፲ አዘዘኒ እግዚአብሔር።»
			ዘከመ ቆመ እግዚእ 
			ኢየሱስ ቅድመ ጲላጦስ
ወቆመ እግዚእ ኢየሱስ ቅድሜሁ ፲፩ ለመልአከ አሕዛብ ወተስእሎ መልአከ አሕዛብ ወይቤሎ እግዚእ ኢየሱስ አንተ ትቤ። ወእንዘ ያስ ፲፪ ተዋድይዎ ሊቃነ ካህናት ወሊቃውንተ ሕዝብ አልቦ ዘተሰጥዎሙ ወኢምንተሂ። ወእምዝ ይቤሎ ፲፫ ጲላጦስ ኢትሰምዕኑ እነ መጠነ ዝ ያስተዋድዩከ። ወኢያውሥኦ ፲፬ ወኢአሐተኒ ቃለ እስከ ያንክር መልአክ። ወቦ ልማድ ለመስፍን ፲፭ ለለ በዓል ያሕዩ ሎሙ ለሕዝብ አሐደ እምነ ሙቁሓን ዘፈቀዱ። ወቦ አሜሃ ሙቁሓን ዘስሙ በር ፲፮ ባን ስሙዕ ወየአምሮ ኵሉ ሰብእ። ወእንዘ ጉቡኣን እሙንቱ ይቤሎሙ ፲፯ ባን ስሙዕ ወየአምሮ ኵሉ ሰብእ። ወእንዘ ጉብኣን እሙንቱ ይቤሎሙ ፲፯ ጲላጦስ ለሕዝብ መነ ትፈቅዱ አሕዩ ለክሙ በርባንሃኑ ወሚመ ኢየሱስሃ ዘይብልዎ ክርስቶስ። እስመ የአምር ከመ በቅንአቶሙ ፲፰ አግብእዎ። 
 			በእንተ ስምዕ ዘኮነ
			ጊዜ ሕማሙ
፲፱ ወእንዘ ይነብር ጲላጦስ ዐውደ ለአከት ኅቤሁ ብእሲቱ እንዘ ትብል ዑቅአ ኢተአብስ ላዕለ ውእቱ ጻድቅ እስመ ብዙኅ ሐመምኩ በዛቲ ሌሊት በሕልምየ በእ ፳ እንቲኣሁ። ወሊቃነ ካህናትሰ ወረበናት ኄጥዎሙ ለሕዝብ ወኦሆ አበልዎሙ ይስአሉ ከመ በርባንሃ ያሕዩ ሎሙ ወኢየሱስሃ ይስ ፳፩ ቅሉ። ወአውሥአ መስፍን ወይቤሎሙ መነ ትፈቅዱ እምክልኤሆሙ አሕዩ ለክሙ ወይቤሉ በርባንሃ። ፳፪ ወይቤሎሙ ጲላጦስ ምንተ እንከ እረስዮ ለኢየሱስ ዘተብህለ ክርስቶስ ወይቤሉ ኵሎሙ ስቅሎ። ፳፫ ወይቤሎሙ መፍስን ምንተ እኩየ ገብረ ወአፈድፈዱ ጸሪሐ እንዘ ፳፬ ይብሉ ስቅሎ ሰቅሎ። ወእምዝ ሶበ ርእየ ጲላጦስ ከመ አልቦ ዘይበቍዕ ዘእንበለ ዳዕሙ ዘይበዝኅ ሀከክ ነሥአ ማየ ወተኀፅበ እዴሁ በቅድሜሆሙ ለሕዝብ እንዘ ይብል ንጹሕ ለነ እምደሙ ለዝ ብእሲ ጻድቅ አነ እምደሙ ለዝ ብእሲ ጻድቅ ወአንትሙ ለሊክሙ ፳፭ አእምሩ። ወአውሥኡ ወይቤሉ ኵሎሙ ሕዝብ ደሙ ላዕሌነ ወላ ፳፮ ዕለ ውሉድነ። ወእምዝ አሕየወ ሎሙ በርባንሃ ወቀሠፎ ለእግዚእ ኢየሱስ ወመጠዎሙ ይስቅልዎ።
			ዘከመ ተሣለቁ እምስተራትዓተ 	
			ሐራ፥ ላዕለ እግዚእ ኢየሱስ
ወእምዝ ነሥእዎ መስተራትዓተ ፳፯ ሐራ ለእግዚእ ኢየሱስ ወወሰድዎ ውስተ ዐውድ ምኵናን ወአስተጋብኡ ላዕሌሁ ኵሎ ሠርዌ ሐራ ወአእቱ አልባሲሁ ወአልበስዎ ፳፰ ከለሜዳ ዘለይ። ወጸፈሩ አክሊለ ፳፱ ወአስተአኅዝዎ ኅለት በየማኑ ወአስተብረኩ ቅድሜሁ በሓ ንጉሠ አይ ሁድ። ወይወርቁ ላዕሌሁ ወይኰር ፴ ዕዎ ርእሶ በኅለት። ወተሣሊቆሙ ፴፩ ላዕሌሁ ሰለብዎ ውእተ ከለሜዳ ዘለይ ወአልበስዎ አልባሲሁ ወወሰድዎ ይስቅልዎ። ወእንዘ ይወፅኡ ፴፪ ረከቡ ብእሴ ቀሬናዌ ዘስሙ ስምዖን ወዐበጥዎ ይጹር መስቀሎ። ወበጺሖሙ ብሒረ ዘስሙ ጎልጎታ ፴፫ ዘበርትጓሜ ቀራንዮ። ወወሀብዎ ፴፬ ይስተይ ወይነ ወሐሞተ ድሙረ ወጥዒሞ አበየ ሰትየ።
			ዘከመ ተሰቅለ እግዚእነ
ወእምዝ ሰቀልዎ ወተካፈሉ አል ፴፭ ባሲሁ ወተዐፀዉ ላዕሌሁ ከመ ይትፈጸም ቃለ መጽሐፍ ዘይቤ «ተካፈሉ አልባስየ ለርእሶሙ ወተዐፀዉ ፴፮ ዲበ ዐራዝየ።» ወነበሩ የዐቅብዎ ፴፯ ህየ። ወአንበሩ መልዕልተ ርእሱ ጽሒፎሙ መጽሐፈ ጌጋዩ ዘይብል ዝንቱ ውእቱ ኢየሱስ ንጉሦሙ ለአይ ፴፰ ይሁድ። ወእምዝ ሰቀሉ ምስሌሁ ክልኤተ ፈያተ አሐደ በየማኑ ወአሐደ ፴፱ በፀጋሙ። ወእለሂህ የኀልፉ ይፀርፉ ላዕሌሁ እንዘ የሐውሱ ርእሶሙ። ፵ ወይብሉ ኦ ዘይነሥቶ ለቤተ መቅደስ ወበሠሉስ ዕለት የሐንጾ አድኅን ርእስከ እመሰ ወልደ እግዚአብሔር አንተ ፵፩ ረድ እስኩ እመስቀልከ። ወከማሁ ሊቃነ ካህናትሂ ይሣለቁ ምስለ ጸሐ ፵፪ ፍት ወሊቃናት እንዘ ይብሉ። ባዕደ ያኅድን ወርእሶ ኢይክል አድኅኖ እመሰ ንጉሠ እስራኤል ውእቱ ለይረድኬ ይእዜ እመስቀሉ ንርአይ ወን ፵፫ እመን ቦቱ። ወለእመ ተአመነ በእግዚአብሔር ናሁ ይእዜ ለያድኅኖ እመ ይፈቅዶ እስመ ይብል ወልደ ፵፬ እግዚአብሔር አነ። ወከማሁ ፈያትኒ እለ ተሰቅሉ ምስሌሁ ይዘነጕጕዎ።
			በእንተ ሞቱ ለእግዚእነ
			ዲበ ዕፀ መስቀል
፵፭ ወእምጊዜ ስሱ ሰዓት ጸልመ ኵሉ ዓለም እስከ ተሰዐቱ ሰዓት። ወጊዜ ተስዐቱ ጸርሐ እግ ፵፮ ዚእ ኢየሱስ በዐቢይ ቃል እንዘ ይብል ኤሎሄ ኤሎሄ ኤልማስ ላማ ሰብቅታኒ ዝ ውእቱ ብሂል አምላኪየ አምላኪየ ለምንት ኅደገኒ። ወሰሚዖሙ እለ ይቀውሙ ፵፯ ህየ ይብሉ ዝሰ ኤልያስሃ ይጼውዕ። ወውእተ ጊዜ ሮጸ አሐዱ ፵፰ እምኔሆሙ ወነሥአ ሰፍነገ ወመልአ ብሒአ ወአሰረ ውስተ ኅለት ወአሕዘዞ ውስተ አፉሁ። ወቦ እለ ፵፱ ይቤሉ ኅድጉ ንርአይ ለእመ ይመጽእ ኤልያስ ያድኅኖ። ወጸርሐ ፶ ካዕበ እግዚእ ኢየሱስ በዐቢይ ቃል ወወፅአት መንፈሱ ሶቤሃ። ወተሠጠ ፶፩ መንጦላዕተ ቤተ መቅደስ እምላዕሉ እስከ ታሕቱ ወኮነ ለክልኤ ክፍል ወአድለቅለቀት ምድር ወንቅዐ ኰኵሕ። ወተከሥቱ መቃብ ፶፪ ራት ወተንሥኡ ብዙኃን እምአብድንቲሆሙ ለጻድቃን። ወወፅኡ ፶፫ እመቃብሪሆሙ ወቦኡ ውስተ ሀገር ቅድስት እምድኅረ ተንሥኡ ወአስተርአይዎሙ ለብዙኃን። ወመኰንነ ፶፬ ምእትሰ ወእለ ምስሌሁ የዐቅብዎ ለእግዚእ ኢየሱስ ርእዮሙ ውእተ ድልቅልቀ ዘኮነ ፈርሁ ጥቀ ወይቤሉ አማን ወልደ እግዚአብሔር ፶፭  ውእቱ ዝንቱ። ወሀለዋ ህየ ብዙኃት አንስት እለ ይሬእያ እምርኁቅ ኵሎ ዘኮነ ወውእቶን እለ ተለዋሁ ለእግዚእ ኢየሱስ እምገ ፶፮ ሊላ ከመ ይትለአካሁ። ወእማንቱ ማርያም መግደላዊት ወማርያም እንተ ያዕቆብ ወእሙ ለዮሳ ወእሞሙ ለደቂቀ ዘብዴዎስ።
			ዘከመ ሰአለ ዮሴፍ
			ሥጋሁ ለእግዚእነ
፶፯ ወመስዮ መጽአ ብእሲ ባዕል እምአርማትያስ ዘስሙ ዮሴፍ ወውእቱሂ ይፀመዶ ለእግዚእ ኢየሱስ። ፶፰ ወሖረ ኅበ ጲላጦስ ወሰአለ ሥጋሁ ለእግዚእ ኢየሱስ ወአዘዘ ጲላጦስ ፶፱ የሀብዎ። ወነሢኦ ዮሴፍ ሥጋሁ ለእግዚእ ኢየሱስ ገነዞ በሰንዱናት ፷ ንጹሕ ወቀበሮ ውስተ መቃብር ሐዲስ ዘሎቱ አውቀረ ውስተ ኰኵሕ ወአንኰርኰረ እብነ ዐቢየ ወአንበረ ውስተ አፈ መቃብር ወኅ ፷፩ ለፈ። ወሀለዋ ህየ ማርያም መግደላዊት ወካልእታሂ ማርያም ይነ ፷፪ ብራ ቅድመ መቃብር። ወበሳኒታ እንተ ይእቲ እምድኅረ ዐርብ ተጋብኡ ሊቃነ ካህናት ወፈሪሳውያን ፷፫ ኅበ ጲላጦስ። ወይቤልዎ ተዘከርነ እግዚኦ ዘይቤ ዝኩ መስሐቲ አመ ሕያው ውእቱ አመ ሣልስት ዕለት እትነሣእ። አዝዝ እንከ ይዕቀቡ መቃ ፷፬ ብሪሁ እስከ ሠሉስ መዋዕል ከመ ኢይምጽኡ አርዳኢሁ ሌሊተ ወኢይስርቅዎ ወኢይበሉ ለሕዝብ ተንሥአ እሙታን ወትከውን ደኃሪት ጌጋዩ እንተ ተአኪ እምቀዳሚት። ወይቤሎሙ ጲላጦስ ንሥኡ ሠገ ፳፭ ራተ ወሑሩ ወአጽንዑ ወቀተሩ ፷፮ ወአጽንዑ መቃብሮ ወኅተምዋ ለይእቲ እብን ምስለ ሠገራት።
			ምዕራፍ ፳ወ፰
			በእንተ ትንሣኤሁ ለእግዚእነ
ወሠርከ ሰንበት ለጸቢሐ እሑድ ፩ መጽአት ማርያም መግደላዊት ወካልእታኒ ማርያም ይርአይ መቃብሮ። ወናሁ ኮነ ድልቅልቅ ዐቢይ እስመ ፪ መልአከ እግዚአብሔር ወረደ እምሰማይ ወቀርበ ወአንኰርኰራ ለይእቲ እብን እምአፈ መቃብር ወነበረ ዲቤሃ። ወርእየቱ ከመ ዘመ ፫ ብረቅ ወአልባሲሁኒ ጸዓዳ ከመ ዘበረድ። ወእምግርማሁ ተሀወኩ ፬ ወኮኑ ከመ አብድንት እለ የዐቅቡ መቃብረ። ወአውሥአ ውእቱ መል ፭ አክ ወይቤሎን ለአንስት ኢትፍርሃ አንትንሰ እስመ አአምር ከመ ኢየሱስሃ ዘተሰቅለ ተኀሥሣ። ኢሀሎ ፮ ዝየሰ ተንሥአ በከመ ይቤ ወባሕቱንዓ ትርአያ ኅበ ተቀብረ። ፯ ወፍጡነ ሑራ ንግራሆሙ ለአርዳኢሁ ከመ ተንሥአ እምዉታን ወናሁ ይቀድመክሙ ገሊላ ወበህየ ትሬእይዎ ናሁ አይዳዕኩክን። ፰ ወኀለፈ ፍጡነ እምኅበ መቃብር በፍርሀት ወበፍሥሓ ዐቢይ ወሮጻ ፱ ይንግራሆሙ ለአርዳኢሁ። ወእንዘ የሐውራ ይንግራሆሙ ለአርዳኢሁ ተራክቦን እግዚእ ኢየሱስ በፍኖት ወይቤሎን በሓክን ወቀርባ ወአኅዛ ፲ እገሪሁ ወሰገዳ ሎቱ። ወእምዝ ይቤሎን እግዚእ ኢየሱስ ኢትፍርሃ ሑራ ንግራሆሙ ለአኀውየ ከመ ይሑሩ ፲፩ ገሊላ ወበህየ ይሬእዩኒ። ወኀሊፎን እማንቱ አተዉ ሠገራት ሀገረ ወነገሩ ለሊቃነ ካህናት ኵሎ ዘኮነ። ፲፪ ወተጋብኡ ወተማከሩ ምስለ ሊቃውንት ወወሀብዎሙ ብዙኅ ወርቀ ፲፫ ለሠገራት። ወይቤልዎሙ በሉ አርዳኢሁ ሌሊተ መጽኡ ወሰረቅዎ ፲፬ እንዘ ንነውም ንሕነ። ወእምከመ ተሰምዐ ዝንቱ ነገር በኅበ መልአከ አሕዛብ ንሕነ ናአምኖ ወለክሙኒ ናድኅነክሙ ወናጽድቅ ነገረክሙ ወዘእንበለ ኀዘን ንሬስየክሙ። ፲፭ ወነሢኦሙ ሠገራት ውእተ ብሩረ ኅለፉ ወገብሩ በከመ መሀርዎሙ ወወፅአ ዝንቱ ነገር በኅበ አይሁድ እስከ ዮም። ወአርዳኢሁሰ ዐሠርቱ ፲፮ ወአሐዱ ሖሩ ውስተ ገሊላ ኅበ ደብር አዘዞሙ እግዚእ ኢየሱስ። ወሶበ ርእይዎ ሰገዱ ሎቱ ወመንፈ ፲፯ ቆሙሰ ናፈቁ። ወቀርበ እግዚእ ኢየ ፲፰ ሱስ ወተናገሮሙ እንዘ ይብል ተውህበ ሊተ ኵሉ ኵነኔ ሰማይ ወምድር። ሑሩ ወመሀሩ ኵሎ አሕዛበ ፲፱ ወእንዘ ታጠምቅዎሙ በሉ በስመ አብ ወወልድ ወመንፈስ ቅዱስ። ወመሀርዎሙ ይዕቀቡ ኵሎ ዘአ ፳ ዘዝኩክሙ ወናሁ አነ እሄሉ ምስሌክሙ በኵሉ መዋዕል እስከ ኅልቀተ ዓለም።
	መጽአ ጽሕፈተ ብሥራቱ ለማቴዎስ ሐዋርያ አሐዱ እምዐሠርቱ ወክልኤቱ ሐዋርያት ወኮነ ዘጸሐፎ በምድረ ፍልስጥኤም በአስተሐምሞ መንፈስ ቅዱስ እምድኅረ ዕርገቱ ለእግዚእ ኢየሱስ ክርስቶስ በአጵሮግዮን ውስተ ሰማይ በሰመንቱ ዓመት ወበቀዳሚት ዓመተ መንግሥቱ ለቀላውዴዎስ ቄሣር።
	ወስበሐት ለእግዚአብሔር አሜን።
			